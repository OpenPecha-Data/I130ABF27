༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG3383 ImageGroup: 11KG3964
LCCN: n/a ISBN:
Title:
 དབོན་སྟོད་མཁྱེན་རབ་ཀྱི་རྣམ་ཐར་དང་གསུང་གཅེས་བཏུས།
|dbon stod mkhyen rab kyi rnam thar dang gsung gces btus/
Author:
 དགེ་ལེགས་ཕུན་ཚོགས་
dge legs phun tshogs
Descriptor: In/a
Original Publication: dge legs 'dod 'jo'i dpe tshogs;3
Place: [s.I.]
Publisher: |[dge legs 'dod 'jo'i dpe tshogs]
Date: [2007]
Volume:
Total Volumes: 1
TBRC Pages:
Introductory Pages: n/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US. Comments: 2009

༄༅། །དབོན་སྟོད་མཁྱེན་རབ་ཀྱི་རྣམ་ཐར་དང་
གསུང་གཅེས་བཏུས།
དགེ་ལེགས་
འདོད་འཇོའི་དཔེ་ཚོགས། །
དགེ་ལེགས་འདོད་འཇོའི་དཔེ་ཚོགས། །
དེབ་གསུམ་པ།
རབ་བརྟན་དགེ་ལེགས་ཕུན་ཚོགས་ཀྱིས་རྩོམ་བསྒྲིགས་བྱས།

རབ་བརྟན་དགེ་ལེགས་ཕུན་ཚོགས་དང༌། ཉི་མ་བློ་གསལ།
དབྱངས་ཅན་སྙེམས་པའི་ལང་ཚོ་བཅས་ནི་ཁོང་གི་མཚན་གྱི་
རྣམ་གྲངས་ཡིན་ལ། ལྕགས་བྱ་སྤྱི་ལོ༡༩༨༡ལོའི་ནོར་འཛིན་
གྱི་དཀྱིལ་འཁོར་ལ་མ་རྒད་ཀྱི་ཁུ་བས་བྲན་པའི་དབྱར་གཞུང་
ཞིག་སྟེ་བོད་ཟླ་༥པའི་ཚེས་༡༧ནི་འབྲི་ཀླུང་གསེར་ལྡན་སྒེག་
མོའི་གཡས་ཕྱོགས་སུ་ཁོང་གི་ཚེ་སྲོག་གི་མྱུ་གུ་གསར་དུ་
འབུས་པའི་དུས་བཟང་ཡིན། ལང་ཚོའི་འདབ་ལོ་རིམ་གྱིས་
རྒྱས་པའི་དུས་དང་བསྟུན་དབྱངས་གསལ་སོ་བཞིའི་རོལ་
དབྱངས་དེ་གཡང་དཀར་ལུག་གི་འབའ་སྒྲ་དང་། ཐུལ་དཀར་
འབྲི་མོའི་ངུར་སྒྲ། མདོ་དྲུག་རྟ་ཕོའི་མཚེར་སྒྲ་དང་ལྷན་དུ་
དཀྲོལ་བས་ཁོར་ཡུག་གི་ལྷིང་འཇགས་དལ་གྱིས་དཀྲོག །
རང་ལོ་བཅུ་བཞིའི་ཐོག་བཅོས་མིན་གྱི་ངེས་འབྱུང་ཞིག་གམ་
སྔོན་སྨོན་གྱི་མཚམས་སྦྱར་ཞིག་ལ་བརྟེན་ནས་ཐུགས་རྗེའི་
ཕྱག་རིང་ཡོངས་ལ་སྐྱོང་བའི་མཁན་སློབ་གྲངས་ཚང་བའི་
དབུས་སུ་གནག་སྣུམ་གྱི་སྐྲ་ལོ་རྣོ་དབལ་གྱི་ཟས་སུ་བསྟབས་
ནས་ངུར་སྨྲིག་རྒྱལ་མཚན་འཆང་བའི་བརྟུལ་ཞུགས་དང་དུ་
བླངས། རང་ལོ་བཅོ་བརྒྱད་ཐོག་རིགས་ཞེན་གྱི་སྙིང་སྟོབས་
སམ་རྟོག་སད་ཀྱི་སྤོབས་པས་བསྐུལ་ཏེ་ས་དཀར་བསྟན་པའི་
འབྱུང་གནས་དཔལ་སྡེ་དགེ་ལྷུན་འགྲུབ་སྟེང་གི་ཆོས་གྲྭ་ཆེན་

དབོན་སྟོད་མཁན་ཆེན་མཁྱེན་རབ་ཆོས་ཀྱི་འོད་ཟེར།

%, མདོ་སྲིབ་མཁན་ཆེན་ཐུབ་བསྟན་ཆོས་ཀྱི་རྒྱལ་མཚན། རྒྱུ་

01 < < >
སྔོན་དུ་གླེང་བར་འོས་པའི་གཏམ། །
དེ་ཡང་སྐྱེས་སྦྱང་གི་མཁྱེན་རབ་མེ་ཁྱེར་གྱི་རྗེས་སུ་འགྲོ་ཞིང་དོན་
བྱེད་ཀྱི་ནུས་པ་སྐྱེ་དམན་ཐ་ཤལ་བ་ཞིག་ལས་མེད་ནའང་། ལྷག་བསམ་
རི་བོ་ལས་ཆེ་མདོག་བྱེད་པའི་གྱི་ན་བ་བདག་ཉིད་བར་སྐབས་ངེས་པར་
འབྱུང་བའི་ལྷོ་རླུང་ཕྲན་བུ་ཞིག་གིས་བསྐུལ་ཏེ་དགོན་ཆེན་ལྔ་རིག་སློབ་
གྲྭ་ཆེན་མོར་འཁྱལ་ཞིང་ཡོད་ཚད་ལ་དཔྱད་བརྗོད་བྱེད་པའི་དུས་ཤིག་
ལ་འདི་སྙམ་དུ་སེམས་ཏེ། ཇི་སྐད་དུ། སངས་རྒྱས་འཇིག་རྟེན་སྒྲོན་
མ་ནུབ་གྱུར་ཅིང་། །མཁས་པའི་སྐྱེ་བོ་ཕལ་ཆེར་འདས་པས་ན། ། བློ་
ངན་མ་སྦྱངས་གཟུ་ལུམ་སྨྲ་རྣམས་ཀྱིས། །བདེ་གཤེགས་བསྟན་པ་དེང་
སང་འདིར་དཀྲུགས་སོ། །ཞེས་གསུངས་པ་ལྟར། ཀྱེ་མ་སངས་རྒྱས་
འཇིག་རྟེན་གྱི་ཉི་མ་ནི་ནུབ། བྱམས་མགོན་ཐུགས་རྗེའི་ཟླ་བ་ཡང་མ་ཤར།
མཁས་དང་གྲུབ་པའི་ས་མཐོར་གཤེགས་པའི་དམ་པ་རྒྱུ་སྐར་གྱི་ཚོགས་
གནམ་གྱིས་ས་བཀབ་པ་ལྟ་བུ་དེ་རྣམས་ཀྱང་ཡལ་ནས་དེང་དུས་སུ་ནི་
དམ་པའི་ཚུལ་དགུས་ཕྱུག་པའི་སྐྱེས་ཆེན་ཉིན་སྐར་འགའ་ཞིག་ཙམ་དུ་
ཟད་ཅིང་ཐ་ན་སྔོན་བྱོན་གོང་མ་དེ་དག་གི་རྣམ་ཐར་ཙམ་ཡང་གླེང་མཁན་
ཉུང་བ་མཐོང་ལ། འདི་བཞིན་རྒྱུན་འབྱམས་སུ་སོང་ན་གོང་མ་རྣམས་

ཀྱི་མཚན་ཙམ་རེ་ཡང་བརྗོད་རྔོ་མི་ཐོགས་པའི་དུས་ཤིག་ལ་སླེབས་ཏེ་
མུན་པ་ནས་མུན་པའི་གླིང་དུ་འཁྱལ་དགོས་པ་ཞིག་འོང་བ་གདོན་མི་ཟ་
ཕྱི་ནང་གི་གཞན་རྐྱེན་སྣ་ཚོགས་པའི་དབང་གིས་སྲིད་ཞིའི་
བ་དང་། 
ལེགས་ཚོགས་མ་ལུས་པའི་འབྱུང་གནས་བདེ་བར་གཤེགས་པའི་ལུང་
རྟོགས་ཀྱི་བསྟན་པ་རིན་པོ་ཆེ་ཡང་དུས་ཀྱི་རྒུད་པའི་ཁྲོད་དུ་བག་ལ་ཞ་
ཕྱི་ཟང་ཟིང་གི་དཔལ་འབྱོར་ཁྲ་ཁྲ་ཤིག་ཤིག་ཅིག་ལ་གཙིགས་
ཞིང་། 
དགོན་སྡེ་ཁག་གི་དབུ་ཁྲིད་ང་ཡིན་ཟེར་
འཛིན་ཆེས་པས་གཞན་ལྟ་ཞོག 
བའི་མིང་ཆེན་ཁུར་ནས་གསེར་ཁྲི་ལ་འགྱིང་བ་འགས་ཀྱང་བསྟན་པ་དང་
གཟུགས་བརྙན་ངོ་ནོར་ནས་འདུ་ཁང་དང་བླ་བྲང་གང་མཐོར་འགྲན་ཞིང་
བསྟན་པ་ངོ་མ་ཇི་མི་སྙམ་པར་ཡལ་བར་འདོར་བ་དང་། ཕ་མེས་ཀྱི་ཞལ་
ཕོར་ལ་གཙང་སྦྲ་བྱེད་ཟེར་ནས་ཐལ་བ་འདེབས་པའི་མ་བརྟག་ཅོལ་ཆུང་
མཁན་འགའ་རེས་བོད་ཀྱི་རིག་གནས་ནི་རྗེས་ལུས་ཀྱི་རྩ་བ་ཀླད་པ་རྙིང་
པ་ཟེར་ནས་སྡང་ཞེན་གྱིས་སྨོད་པ་དང་། བསྟན་པའི་རྩ་བ་དེ་དགེ་འདུན་
ལ་ཐུག་ཡོད་ནའང་བན་མིན་བན་དུ་བརྫུ་བ་འགའ་རེའི་བྱེད་སྤྱོད་ལ་
བརྟེན་ནས་གྲྭ་བཙུན་རྣམས་ཀྱང་རང་རིཊ་ཀྱི་རྐང་འདྲེན་རེད་ཟེར་ནས་
མཐའ་གཅིག་ཏུ་སྐྱུགས་བྲོ་སྟེ་ཤིན་ཏུ་འཇིགས་ཤིང་སྤྱི་གཡའ་བའི་དུས་
རབས་ཞིག་ལ་སླེབས་པའི་སྐབས་འདིར། སྔོན་བྱོན་དམ་པ་འགའ་ཡི་
རྣམ་ཐར་དང་། དགོན་སྡེ་ཁག་གི་ལོ་རྒྱུས་བཅས་ཅུང་ཟད་འབྲི་རྒྱུ་བྱུང་

ན་བླ་མ་རྒྱལ་བ་སྲས་བཅས་དགྱེས་པའི་མཆོད་སྤྲིན་དུ་འགྱུར་ཞིང་ཐུགས་
ཀྱི་དགོངས་པ་ཁྱད་པར་ཅན་རྫོགས་པ་དང་། དགོན་སྡེ་ཁག་གི་བསྟན་
པ་དར་ཞིང་རྒྱས་ལ་བཤད་སྒྲུབ་ལས་ཀྱི་འཁོར་ལོའི་རྒྱུན་བརྟན་ཡོང་བ་
དང་། མ་དད་པ་རྣམས་དད་པ་བྱེད་ཅིང་དད་པ་ཅན་རྣམས་ཀྱི་དད་པ་
གོང་འཕེལ་དུ་འགྲོ་ཞིང་དགྱེས་པ་བསྐྱེད་པ་དང་། རང་ཡང་ལྗོངས་འདིར་
སྐྱེ་བ་བླངས་ནས་རྩམ་པ་ཟོས་པའི་དོན་པོར་བྱ་བ་འདི་འདྲ་ཞིག་བསྒྲུབ་
རྒྱུ་བྱུང་ན་སྐལ་བ་བཟང་ཞིང་དགེ་ཚོགས་རྒྱ་མཚོ་ལྟ་བུ་འདུ་མཛད་པའི་
ཆ་རྐྱེན་དུའང་འགྱུར་སྙམ་སྟེ་དཀོར་དངུལ་རྣམས་བསགས་ནས་དཔྱད་
གཞིའི་དཔེ་ཆ་ཉོ་བྱེད་དང་སྣག་ཤོག་གི་འགྲོ་གྲོན་དུ་བཏང་སྟེ་བསྐུལ་བ་
པོ་ཡོད་མེད་ལ་མ་ལྟོས་པར་གནས་ལྔ་རིག་པའི་པཎྜི་ཏ་ཆེན་པོ་མཁྱེན་
རབ་ཆོས་ཀྱི་འོད་ཟེར་དང་། ཉམས་རྟོགས་ཐུགས་རྗེའི་མཛོད་མངའ་
ཐུབ་བསྟན་ཆོས་འཕེལ་རབ་རྒྱས། མཐུ་སྟོབས་ནུས་པའི་དབང་ཕྱུག་
གྲུབ་དབང་ཐུབ་བསྟན་འཕེལ་རྒྱས་གསུམ་གཙོ་བོར་བྱས་པའི་སྔར་གཤེཊ་
དམ་པ་དུ་མའི་རྣམ་ཐར་དང་། ཕ་ས་འབྲི་ཀླུང་གསེར་ལྡན་རིང་མོ་ལྷབ་
ལྷུག་ཏུ་འཕྱོ་བའི་ཡུལ་གྲུ་ན་བསྟི་གནས་འཆའ་བའི་དགོན་སྡེ་ཁག་གི་
ཆོས་འབྱུང་རྒྱས་བསྡུས་ཅི་རིགས་པ་ཞིག་བྲིས་པ་དང་། དེ་དང་དུས་
མཚུངས་སུ་བརྗོད་བྱ་རྗོད་བྱེད་ཀྱི་ཚིག་དོན་ཟབ་ཅིང་། སྣོད་ལྡན་གྱི་
གདུལ་བྱ་རྣམས་ཐར་པ་དང་ཐམས་ཅད་མཁྱེན་པའི་དཔལ་ལ་འདྲེན་

པའི་རྒྱུར་གྱུར་པའི་དམ་པ་གོང་མ་རྣམས་ཀྱི་ལྗགས་རྩོམ་མི་ཉུང་བ་ཞིག་
ཁེད་དང་གནའ་གཏམ་སོགས་དམ་པའི་ཆོས་དང་འབྲེལ་བའི་
དང་། 
དམངས་ཁྲོད་ཀྱི་རིག་གནས་རྣམས་ཀྱང་དུས་ཀྱི་འཕོ་འགྱུར་གྱི་དབང་
གིས་འཐོར་རླག་ཏུ་འགྲོ་བཞིན་ཡོད་པ་མཐོང་སྟེ་ལོང་ཁོམ་བྱུང་དུས་རྩད་
གཅོད་བྱེད་དུ་འགྲོ་བ་དང་། མེད་དུས་ཆ་འཕྲིན་གྱི་ལམ་ནས་འབྲེལ་བ་
གང་ཐུབ་བྱས་ནས་བསྡུ་རུབ་བྱེད་རྒྱུའི་ངལ་བ་བསྟེན་ཏེ་སློབ་གྲྭ་འདིའི་
ཕྱི་ནང་གི་སྒྲིག་ཁྲིམས་དམ་ཞིང་འཆད་ཉན་གྱིས་བྲེལ་བ་ཤིན་ཏུ་ཆེ་བ་
ལ་ལྟོས་ན་བདག་ལྟ་བུ་ཞིག་གིས་བྱ་བ་འདི་འདྲ་ཞིག་ལ་འཇུག་རྒྱུ་དེ་མི་
མཚམས་པ་ཞིག་ཏུ་འདུག་ནའང་དུས་བར་རྣམས་ཆུད་ཟོས་སུ་མ་བཏང་
བར་ཐེངས་རེར་བྲེལ་བ་ཆེ་དུས་ཉིན་མོར་ཟས་དང་མཚན་མོར་གཉིད་
ཀྱང་ཡལ་བར་དོར་ནས་དག་སྒྲིག་བྱེད་དགོས་བྱུང་བ་དང་། བསང་བསྐང་
སོགས་རེ་འགའ་ཞིག་དཔེ་རྒྱུན་ཁ་ཤས་བཞུགས་པ་ལས་འགའ་ཞིག་
སྔོན་མར་སྤར་དུ་བཀོད་མྱོང་ཡང་ད་ལྟར་དཔེ་རྒྱུན་ཡོད་མེད་ལ་ཐུག་
པའང་འདུག་ཅིང་། གཞན་ཕལ་ཆེ་བ་ནི་དབུ་མེད་བྲིས་མ་དཔེ་རེ་ལས་མི་
བཞུགས་པ་ཤ་སྟག་ཡིན་གཤིས་དཔེ་གཞན་དང་བསྡུ་རྒྱུ་མ་རྙེད་སྟབས་
དག་སྒྲིག་བྱེད་དཀའ་ཙམ་བྱུང་ནའང་། མཚན་གསར་འདོགས་དགོས་
པ་རྣམས་ལ་མཚན་འདོགས་དང་། སོགས་ཁོང་ཕུད་པ། སྐུང་ཡིག་ཕྲལ་
ཡིག་ནོར་རྣམས་བརྡ་དག་དང་མཐུན་པར་བཅོས་ཁུལ་བཅས་ངལ་
བ། 

བ་ཆེན་པོས་འབད་ཁུལ་གྱིས་སྒྲིག་སྦྱོར་ཞུས་ཏེ་རྩིས་འཕྲུལ་དུ་བཅུགས་
ནས་དེབ་ཆུང་འགའ་ཞིག་གྲུབ་པ་ལ་དགེ་ལེགས་འདོད་འཇོའི་དཔེ་ཚོཊ་
ཞེས་མཚན་གསོལ་ཏེ་གྲུབ་རིམ་བཞིན་དེབ་གྲངས་བསྒྲིགས་ནས་དེ་སྔར་
དེབ་བདུན་ཙམ་ལེགས་གྲུབ་བྱུང་ཞིང་། ད་དུང་ཡང་ལོ་ཤས་ལ་ཟག་
བཅས་སྒྱུ་ལུས་ཀྱི་ཕུང་པོ་འདི་ཉིད་འབྱུང་ལྔའི་ཀློང་དུ་མ་ཐིམ་ན་མུ་འཐུད་
ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ལམ་དུ་དེབ་ཆུང་འགའ་ཞིག་ཕུལ་
རྩིས་ཀྱི་འདུན་པ་ལགས་སོ་ཞེས་རྩོམ་སྒྲིག་པ་རབ་བརྟན་དགེ་ལེགས་
ཕུན་ཚོགས་སུ་འབོད་པས་མེ་ཕག་ཟླ་ཚེས་ལ་བྲིས་པ་དགེ།། །
ས
ས
21

དཀར་ཆག
དབོན་སྟོད་པ་མཁན་ཆེན་མཁྱེན་རབ་ཆོས་ཀྱི་ཉི་མ་འཕྲིན་ལས་མཐའ་ཡས་པའི་འོད་ཟེར་གྱི་རྣམ་
པར་ཐར་པ་དག་པའི་སྣང་བ་ལས། མཆོད་བརྗོད་དང་རྩོམ་པར་དམ་བཅའ་བ།..... (༩)
སྐུ་སྐྱེ་སྔོན་མ་བཞེས་པའི་རིམ་པ་ཕྱོགས་ཙམ་བསྟན་པ།...................... (༡༠）
སྐུ་ཚེ་འདི་ལ་དོན་གཉིས་མཐའ་རུ་ཕྱིན་པའི་རྣམ་ཐར།...... 
....• (༡༠)
བསྟན་དང་འགྲོ་བའི་དོན་དུ་སྐུ་བལྟམས་ནས་མདོ་རྒྱུད་རིག་གཞུང་རྒྱ་མཚོ་ལ་གསན་སྦྱོང་མཛད་
ཚུལ།....... ....…..... (༡༢)
ཟབ་མོའི་ཆོས་འཁོར་རྒྱུན་ཆད་མེད་པར་བསྐོར་ཏེ་སློབ་མ་བསྐྱངས་ཚུལ།......…..... (༢༤)
སྒྲུབ་པ་ཉམས་བཞེས་མཛད་ནས་ནང་གི་ཡོན་ཏན་བརྙེས་ཚུལ། .......…........ (༩༦)
ཆོས་འཆད་སྤེལ་གྱི་མཇུག་བསྡུས་ནས་ཞིང་དུ་གཤེགས་ཚུལ། ................... (༥༥）
ལྔ་རིག་སྨྲ་བའི་དབང་ཕྱུག་སྡེ་སྣོད་འཛིན་པ་ཆེན་པོ་མདོ་སྲིབ་པ་ཐུབ་བསྟན་ཆོས་ཀྱི་རྒྱལ་མཚན་
གྱི་རྣམ་པར་ཐར་པ་དད་པའི་སྒོ་འབྱེད།..…...... 
......................... (༦ )
ཁྱབ་བདག་རྡོ་རྗེ་འཆང་ནས་རིམ་པར་བརྒྱུད་པའི་རྗེ་བཙུན་ས་སྐྱ་པའི་བསྟན་འཛིན་ཆེན་པོ་རྣམས་
ལ་གདུང་དབྱངས་ཀྱིས་གསོལ་བ་འདེབས་པ་མོས་གུས་དག་པའི་མཆོད་སྤྲིན།...... (༩༤)
སྟོན་པ་ཐུགས་རྗེ་ཅན་ལ་བློ་སྦྱོང་ཞེན་པ་བཞི་བྲལ་གྱི་གནད་དང་སྦྱར་ཏེ་ཐུགས་དམ་གནད་ནས་
བསྐུལ་བའི་གསོལ་འདེབས་བྱིན་རླབས་ཆར་འབེབས།... 
•བ༠• (༩༧)

རིགས་དང་དཀྱིལ་འཁོར་རྒྱ་མཚོའི་ཁྱབ་བདག་ཀུན་བཟང་བླ་མ་གཞན་ཕན་ཆོས་ཀྱི་སྣང་བའི་ཡོན་
ཏན་གྱི་ཆ་ཤས་ལ་ཅུང་ཟད་བསྔགས་པ་བློ་ལྡན་དགྱེས་པའི་མཆོད་སྤྲིན།…........... (༡༠༡）
གཞོན་ནུ་གཞུང་ལུགས་སྨྲ་བ་མདོ་སྲིབ་པ་ཐུབ་བསྟན་རྒྱལ་མཚན་ལ་ལེགས་པར་འདོམས་པ་ལྷ་
ཡི་རྔ་སྒྲ།…..
......... (༡༠༧)
ཉིད་ཀྱི་མཛད་རྗེས་ལས་བརྩམས་པའི་ཉམས་མགུར་སྤྲང་ཕྲུག་གི་དམ་བཅའ། (༡༡༣）
སྒ་པ་ཚུལ་ཁྲིམས་ཕུན་ཚོགས་ལ་གནང་བའི་ཆོས་དང་མཐུན་པའི་གཏམ།......... (༡༡༥）
དབོན་སྟོད་ལྷུན་པོ་རྩེའི་སློབ་གྲྭ་བཤད་སྒྲུབ་དཔལ་འབར་གླིང་གི་གཙུག་ལག་ཏུ་བླ་མ་ཡི་དམ་
མཁའ་འགྲོ་ཆོས་སྲུང་འཁོར་བཅས་ཀྱི་སྣང་བརྙན་གསར་བསྐྲུན་སྐབས་ཀྱི་ཞལ་བྱང་སྨོན་ཚིག་
ཚན་པ་དྲུག............ ............... (༡༢༠)
དུང་མདོ་བློ་གྲོས་རྣམ་རྒྱལ་ལ་གནང་བའི་ཕ་མ་དྲན་པའི་ཞལ་གདམས།........... (༡༢༦）
བྱི་དགེ་ངག་དབང་སེངྒེའི་དོན་དུ་མཛད་པའི་མ་ལ་ཕན་པའི་མགུར་མ་སྐྱོ་གླུ།…....... (༡༢༨）
བླ་རྣལ་བྱིན་རླབས་ཉིན་བྱེད་འགུགས་པའི་ལྕགས་ཀྱུ། 
............................. (༡༣༡)
བླ་རྣལ་སྒོམ་དོན་མདོར་བསྡུས་ཟབ་མོ།............. 
(༡༤}
གསོལ་འདེབས་ཞལ་གསུང་མ། 
(༡༣༥)
ཐུབ་བསྟན་ཆོས་འཕེལ་རབ་རྒྱས་ཀྱི་གསོལ་འདེབས།.
•བ༠༠• (༡༣༥)
མཁན་ཚུལ་ཁྲིམས་མཐར་ཕྱིན་གྱི་གསོལ་འདེབས།. ................................... (༡༥)
མཁན་པོ་མཁྱེན་རབ་ཀྱི་གསུང་ཁ་འཐོར། 
................ (༡༥)
ཆོས་སྨྲ་བའི་བཤེས་གཉེན་མཁན་ཆེན་མཁྱེན་རབ་ཆོས་ཀྱི་འོད་ཟེར་ལ་ཞབས་བརྟན་དུ་གསོལ་བ་

བདེན་ཚིག་གྲུབ་པའི་དབྱངས་སྙན།.......... 
... (༡༣༧)
ལུང་རིགས་སྨྲ་བའི་དབང་པོ་མཁན་མཁྱེན་རབ་ཆོས་ཀྱི་འོད་ཟེར་གྱི་ཞབས་བརྟན་བཀྲ་ཤིས་མེ་
ཏོག... ........... (༡༣༩}
མཁན་ཆེན་ཐམས་ཅད་མཁྱེན་པ་མཆོག་ལ་འཇམ་མགོན་ངག་དབང་ལེགས་པས་ཕུལ་བའི་ཞབས་
བ... (༡༤༠)
བརྟན།...........................
ཡེ་ཤེས་ལེགས་གྲུབ་ཀྱིས་མཛད་པའི་ཞབས་བརྟན།..... 
-... (༡༤༠)
མཐིང་དམར་ཅོད་པཎ་འཆང་བ་ཟུང་གིས་ཡིག་ཐམ་སྤེལ་བ། 
........... (༡༤༡)
བྲག་ར་རིན་པོ་ཆེས་མཛད་པའི་བྲག་ར་བདེ་གཤེགས་གླིང་གི་གནས་ཡིག.......(༡༤༤)
གནས་མཆོག་ར་རུ་པདྨ་ཤེལ་ཕུག་གི་གནས་ཡིག་གི་སྐོར།...................... (༡༤༨)
ར་རུ་པདྨ་ཤེལ་ཕུག་གི་གནས་ཡིག་རིག་འཛིན་བདུད་འདུལ་རྡོ་རྗེས་མཛད་པ།.......... (༡༠༨）
... (༡༥༨）
རྡོ་གྲུབ་ཡང་སྤྲུལ་གཏེར་སྟོན་ཀུན་དགའ་སྨོན་ལམ་གྱིས་བཀོད་པའི་རརུའི་གནས་ཡིག
ཧེ་རུ་ཀབསྐྱེད་རྫོགས་འབྲིང་པོའི་ལུགས་ཀྱི་གནས་ཡིག ...................... (༡༦༠）
{༡w}
འབྲི་རྒྱལ་གཉན་འདོང་གི་གནས་ཡིག་མདོར་བསྡུས།
འགྲོ་མགོན་ཆོས་རྒྱལ་འཕགས་པའི་རྣམ་ཐར་མདོར་ཙམ་བརྗོད་པ་བྱིན་རླབས་བདུད་རྩིའི་ཆར་
•.. (༡༧༡)
རྒྱུན།...
དེབ་བདུན་པའི་ནོར་བཅོས།. .. .....….....….......…....... བ•བ• དར༦)

༄༅། །ཡོངས་ཀྱི་བཤེས་གཉེན་ཆེན་པོ་དབོན་སྟོད་པ་མཁན་ཆེན་
ཐམས་ཅད་མཁྱེན་པ་མཁྱེན་རབ་ཆོས་ཀྱི་ཉི་མ་འཕྲིན་ལས་
མཐའ་ཡས་པའི་འོད་ཟེར་གྱི་རྣམ་པར་ཐར་པ་
ཅུང་ཙམ་བརྗོད་པ་དག་པའི་སྣང་བ་
ཞེས་བྱ་བ་བཞུགས་སོ། །
གནས་ལྔ་རིག་པའི་ཡིད་བཞིན་དབང་གི་རྒྱལ། །
སཱ་ལའི་ལྗོངས་འདིར་འདྲེན་པའི་དེད་དཔོན་ཆེ། །
འཇམ་དཔལ་དབྱངས་དངོས་ཀུན་དགའ་རྒྱལ་མཚན་གྱི། །
ཞབས་པད་ཛ་ལེནྡྷ་རའི་རྒྱན་དུ་ལེན། །
མཁྱེན་རབ་ཉི་མ་འབར་བའི་གདེངས་ཀ་ལས། །
ལུང་རྟོགས་ཆོས་ཀྱི་འོད་ཟེར་སྤྲོ་བའི་མོད། །
ཀུན་རྨོངས་མུན་པ་འཕྲོག་པའི་སྣང་བའི་གཏེར། །
ཁྱབ་བདག་དཔལ་ལྡན་བླ་མ་རྒྱལ་གྱུར་ཅིག །
རྣམ་མང་འགྲོ་བའི་ཡིད་ཀྱི་ཞིང་ས་ལ། །

རྣམ་དཀར་དད་པའི་ལོ་ཏོག་སྨིན་པའི་ཆེད། །
རྣམ་འདྲེན་དཔལ་ལྡན་བླ་མའི་རྣམ་པར་ཐར། །
རྣམ་གྲོལ་དགུ་པའི་སྣང་བ་འདི་ན་སྤེལ། །
དེ་ཡང་གསང་ཆེན་རྒྱུད་སྡེ་རྒྱ་མཚོའི་བཀའ་ཡི་བསྡུ་བ་པ་ཆེན་པོ་འཇམ་དབྱངས་བློ་
གཏེར་དབང་པོ་དང་ཀུན་གཟིགས་འཇམ་དབྱངས་བླ་མ་མཁན་ཆེན་གཞན་ཕན་ཆོས་ཀྱི་
སྣང་བ་རྣམ་གཉིས་ཀྱི་ཐུགས་སྲས་བཅུ་ཕྲག་རིག་པའི་དབང་ཕྱུག །མི་ཤེས་པའི་མུན་
པ་སེལ་བའི་སྒྲོན་མེ། འགྲོ་བ་མ་ལུས་པའི་དེད་དཔོན། སུམ་ལྡན་རྡོ་རྗེ་འཛིན་པ་ཆེན་
པོ་དབོན་སྟོད་པ་མཁན་ཆེན་ཐམས་ཅད་མཁྱེན་པ་མཁྱེན་རབ་ཆོས་ཀྱི་ཉི་མ་འཕྲིན་ལས་
མཐའ་ཡས་པའི་འོད་ཟེར་ཞེས་ཡོངས་སུ་གྲགས་པ་གང་གི་རྣམ་པར་ཐར་པ་ཅུང་ཟད་
ཅིག་སྒྲོ་སྐུར་གྱིས་མ་སྦགས་པར་རང་གཞན་རྣམས་ཀྱི་དད་པའི་གསོས་སུ་འབྲི་བ་ལ།
སྐུ་སྐྱེ་སྔོན་མ་བཞེས་པའི་རིམ་པ་ཕྱོགས་ཙམ་བསྟན་པ་དང་། སྐུ་ཚེ་འདི་ལ་དོན་གཉིས་
མཐའ་རུ་ཕྱིན་པའི་རྣམ་ཐར་ཏེ་གཉིས་ལས། དང་པོ་ནི། ངེས་དོན་དུ་དུས་གསུམ་གྱི་
རྒྱལ་བ་རྣམས་དང་དགོངས་པ་རོ་གཅིག་ཏུ་བཞུགས་པ་ལས་གཉིས་སུ་དབྱེར་མ་མཆིས་
ཀྱང་ཐུགས་རྗེདང་སྨོན་ལམ་གྱི་སྟོབས་ཀྱིས་སྲིད་པ་ཇི་སྲིད་དུ་བྱོན་ནས་མཁའ་ཁྱབ་འགྲོ་
བའི་ངོར་གཉིས་སུ་སྣང་བ་སྟེ། འཇམ་དཔལ་ཐུགས་མངའ་མཁྱེན་བརྩེ་ཆོས་ཀྱི་བློ་གྲོས་
མཆོག་ནས་མཁན་ཆེན་བྱང་ཆུབ་སེམས་དཔའ་ཤནྟ་རཀྵི་ཏའི་རྣམ་འཕྲུལ་ཡིན་པར་
གསུངས་ཤིང་། འོག་ཏུ་གསལ་བ་ལྟར་གོང་མ་བདག་ཆེན་མཐུ་སྟོབས་དབང་ཕྱུག་ནས་
བླ་མ་དམ་པ་བསོད་ནམས་རྒྱལ་མཚན་གྱི་སྐུ་སྐྱེར་ངོས་འཛིན་མཛད་ལ། དེ་ལྟར་ཡང་
10

ཞལ་གསུངས་གསོལ་འདེབས་ལས། ཕྱི་ལྟར་འགྲོ་མགོན་བསོད་ནམས་རྒྱལ་བའི་
མཚན། །ནང་ལྟར་ཟ་ཧོར་མཁན་ཆེན་ཞི་བ་འཚོ། །གསང་བ་འཕགས་མཆོག་འཇིག་
རྟེན་མགོན་པོ་ཉིད། །མཁྱེན་རབ་ཆོས་ཀྱི་འོད་ཟེར་ལ་གསོལ་བ་འདེབས། །ཞེས་
གསུངས་པ་ལྟར་རོ། །གཞན་ཡང་སྔགས་འཆང་བླ་མ་གྲགས་པ་བློ་གྲོས་དང་། ལྡན་
ལོ་ཚུལ་ཁྲིམས་རིན་ཆེན། འཇམ་མགོན་ངག་དབང་ལེགས་གྲུབ། འཇམ་དབྱངས་
མཁྱེན་བརྩེའི་དབང་པོ་བཅས་ཀྱི་ཡེ་ཤེས་ཀྱི་རྣམ་རོལ་ཏུ་བསྔགས་པ་དང་། ཐེངས་ཤིག་
བཀའ་ལས། གླིང་གི་དཔའ་ཐུལ་བརྒྱད་ཅུ་དེ་རྒྱ་གར་གྱི་གྲུབ་ཆེན་བརྒྱད་ཅུའི་སྐྱེ་བ་
རེད་ལ། དཔའ་ཐུལ་དེ་རྣམས་ཀྱི་སྤྲུལ་པ་ད་ལྟའི་ཁམས་ཀྱི་བླ་ཆེན་དང་སྤྲུལ་སྐུ་འདི་
རྣམས་ཡིན་ཞིང་། ད་ནི་མི་རྣམས་སྤྱོད་པ་རྩིང་། སངས་རྒྱས་ཀྱི་བསྟན་པ་མར་མེ་སྣུམ་
ཟད་ལྟར་གྱུར། ངེད་རྣམས་ཀྱང་ལ་ལ་རྒྱལ་པོའི་ཚུལ་དང་། ལ་ལ་བློན་པོའི་ཚུལ། ལ་ལ་
བཙུན་མོའི་ཚུལ་སོཊ་ཚུལ་མ་ངེས་པ་བཟུངས་ནས་འགྲོ་དགོས་རེད་ཅེས་གསུངས་མཛད་
པས་མཚོན་མ་ལུས་འགྲོ་བའི་དོན་ཕྱིར་གང་འདུལ་སྤྲུལ་པའི་རྣམ་རོལ་སྣ་ཚོགས་པ་སྟོན་
པ་སྟེ། མདོ་ལས། མྱ་ངན་མ་བྱེད་ཀུན་དགའ་བོ། །སྨྲེ་སྔགས་མ་འདོན་ཀུན་དགའ་བོ། །
ང་ཉིད་མ་འོངས་དུས་སུ་ནི། །དགེ་བའི་བཤེས་ཀྱི་ཚུལ་བཟུང་ནས། ། ཁྱོད་ལ་སོགས་
པའི་དོན་བྱེད་འགྱུར། །ཞེས་དང་། རྒྱུད་བླ་མ་ལས། གང་ཕྱིར་གདུལ་བྱ་དག་པ་ཡི། །
ཆུ་ཡི་སྣོད་ནི་ཐམས་ཅད་ལ། །བདེ་གཤེགས་ཉི་མའི་གཟུགས་བརྙན་ནི། །དཔག་ཏུ་མེད་
པ་ཅིག་ཆར་འཆར། །ཞེས་གསུངས་པ་ལྟར་རོ། །

གཉིས་པ་ལ་བསྟན་དང་འགྲོ་བའི་དོན་དུ་སྐུ་བལྟམས་ནས་མདོ་
རྒྱུད་རིག་གཞུང་རྒྱ་མཚོ་ལ་གསན་སྦྱོང་མཛད་ཚུལ་དང་། ཟབ་མོའི་ཆོས་འཁོར་
རྒྱུན་ཆད་མེད་པར་བསྐོར་ཏེ་སློབ་མ་བསྐྱངས་ཚུལ། སྒྲུབ་པ་ཉམས་བཞེས་མཛད་
ནས་ནང་གི་ཡོན་ཏན་བརྙེས་ཚུལ། ཆོས་འཆད་སྤེལ་གྱི་མཇུག་བསྡུས་ནས་ཞིང་
དུ་གཤེགས་ཚུལ་ཏེ་བཞི་ལས། དང་པོ་ནི། དེ་ལྟར་དག་པའི་སྐྱེ་བ་བརྒྱུད་མར་
བྱོན་པའི་རྗེས་སུ་སླར་ཡང་གདུལ་བྱའི་ལྷག་མ་སྐྱོང་བའི་ཕྱིར་དུ་གང་དུ་སྐྱེ་བའི་སྲིད་པ་
བཞེས་པའི་ཡུལ་ནི། འབྲི་ཀླུང་གསེར་ཀླུང་རིང་མོ་དལ་གྱིས་བཞུར་བའི་གཡོན་ཕྱོགས་
པདྨའི་སྒྲུབ་གནས་ཕུག་བཞིའི་ནང་ཚན་གནས་ར་རུ་ཕུག་ཅེས་རིག་འཛིན་བདུད་འདུལ་
རྡོ་རྗེས་རྩ་གསུམ་རྒྱ་མཚོའི་ཚོགས་དང་བཀའ་བགྲོས་ནས།སངས་རྒྱས་ཀུན་དངོས་མ་ཧཱ་
གུ་རུ་ཉིད༔ ཟླ་བ་གཅིག་བཞུགས་ར་རུ་ཕུག་ཅེས་གྲགས༔ ཞེས་བསྔགས་པའི་ལྷུན་
འགྲུབ་གནས་ལྔའི་ཡ་གྱལ་ཆེ་མཆོག་ཧེ་རུ་ཀའི་དཀྱིལ་འཁོར་དུ་བདུད་རྩི་ཡོན་ཏན་སྒྲུབ་
པའི་གནས་མཆོག་ཤེལ་རི་ལྷུན་འགྲུབ་ལྷ་ཡི་གཞལ་ཡས་ཁང་གི་ཉེ་འདབ། གྲུབ་ཆེན་
ཀརྨ་པཀྴི་དང་རྒྱལ་དབང་བྱང་ཆུབ་རྡོ་རྗེ་སོགས་དམ་པ་མང་པོས་སྐུ་ཡི་སྐྱེ་བ་བཞེས་པའི་
མདུན་ཕྱོགས་དབོན་སྟོད་ཡ་ཆེ་ཡ་ལྷ་ཚང་ཞེས་པར་རབ་བྱུང་བཅོ་ལྔ་པའི་ས་གླང་༡༨༨༩
ལོར་ཡབ་ཆོས་ལྡན་ཡ་རབས་ཀྱི་རིགས་ཅན་ཚེ་རིང་དཔལ་འབྱོར་དང་། ཡུམ་སྒྲོལ་མ་
ལྷ་མོ་གཉིས་ཀྱི་སྲས་སུ་སྐུ་མགོ་མཇུག་མ་ལོགས་པར་ལྟེ་ཐག་གིས་སྟོད་དཀྲིས་པ་དང་།
འོད་ཀྱིས་ཁྱིམ་ཕྱི་ནང་ཀུན་ཁྱབ་སྟེ་ཉིན་མོ་ལྟར་གསལ་ཆ་ཆེན་པོ་བྱུང་བ་སོགས་ངོ་མཚར་
བའི་ལྟས་དུ་མ་དང་བཅས་སྐུ་བལྟམས། ཡབ་ཡུམ་འདི་གཉིས་ལ་བུ་ལྔ་དང་བུ་མོ་གཉིས་
12

ཏེ་བདུན་འཁྲུངས་པའི་ཆེ་བ་མཁན་ཆེན་མཆོག་དང་། དེ་འོག་སྐལ་ལྡན་རིན་ཆེན་དང་།
རིན་ཆེན་བློ་གསལ་གཉིས་དབོན་སྟོད་དགོན་གྱི་གྲྭ་པ། དེ་འོག་མགོན་པོས་ཁྱིམ་འཛིན་
བྱས་པས་མངའ་ཐང་ལོངས་སྤྱོད་ཤིན་ཏུ་ཆེ་བ་ཡ་ལྷ་ཚང་ཞེས་ཟེར་བ་བྱུང་། དེ་འོག་བླ་
མ་སྙན་གྲགས་ཀྱིས་དབོན་སྟོད་དགོན་གྱི་མཁན་པོ་དང་ཚོགས་ཀྱི་རྡོ་རྗེ་སློབ་དཔོན་ལོ་
མང་པོར་མཛད་ཅིང་། དེ་ནས་སྐུ་ཚེ་ཧྲིལ་པོར་རམ་བྱེ་རི་ཁྲོད་བཟུངས་ནས་སྐུ་མཚམས་
བཅད་རྒྱ་མཛད་དེ་ས་ཁྱི་༡༩༥༨ལོར་ཞིང་དུ་གཤེགས། སྲིང་མོ་གཉིས་ཀྱང་རྒྱུ་འབྲས་
སྤང་བླང་ཚུལ་བཞིན་བྱེད་པའི་ངང་ཚུལ་ཅན་བུད་མེད་ཀྱི་ཡོན་ཏན་ཕལ་ཆེར་ཚང་བ་ཞིག་
ཡོད་དོ། །རྗེ་ཉིད་སྐུ་འཁྲུངས་ནས་ལོ་གཅིག་ལྷག་ཙམ་གྱི་བར་དུ་སྨག་ལ་སྒྲོན་མེ་བཏེགས་
པ་ལྟར་འོད་ཟེར་དཀར་པོ་ཞིག་གིས་རྟག་ཏུ་ཁྱབ་སྟེ་མཚན་དུས་ཀྱང་ཉིན་མོ་ལྟར་སྐུ་
གཟུགས་གསལ་ལྷང་ངེར་བཞུགས་པ་ཁྱིམ་མཚེས་ཉེ་འབྲེལ་ཡུལ་མི་ཀུན་གྱིས་མིག་
མཐོང་ཡོད་པ་བྱུང་སྟེ། ཡུམ་གྱིས་བུ་ལ་འོད་ཟེར་དཀར་རིལ་ཞེས་བཏགས་སྐད། འདི་
དག་ནི་ཆོས་རྗེ་འཇམ་མགོན་བླ་མ་སོགས་སྐྱེས་ཆེན་འགའ་ཞིག་འཁྲུངས་པ་ན་འོད་ཀྱིས་
འཇིག་རྟེན་ཁྱབ་པ་བྱུང་བ་དང་། བདག་ཅག་གི་སྟོན་པ་ལ་རྣམ་སྨིན་གྱི་འོད་རང་ལུགས་
སུ་བཞག་པ་ན་སྟོང་གསུམ་ཁྱབ་པ་མངའ་བ་ལས་ཐུབ་པའི་ཐུན་མོང་མིན་པ་གོ་བའི་ཕྱིར་
དུ་འོད་འདོམ་གང་བར་བྱིན་གྱིས་བརླབས་པ་དང་མཚུངས་པར་སྣང་ངོ་། །ཀུན་མཁྱེན་
མི་ཕམ་རྒྱ་མཚོའི་ཞབས་པད་བཅར་སྐབས། ཁྱེའུ་འདི་ལ་མིང་ཅི་ཡིན་ཞེས་ཕེབས་པར།
མཁྱེན་རབ་འོད་ཟེར་ཡིན་ཞུས་པས། ཕྱག་གཡས་པ་དབུ་ལ་བཞག་སྟེ་མཁྱེན་རབ་ཆོས་
ཀྱི་འོད་ཟེར་གྱིས་ཤིག་གསུངས་ནས་ཐུགས་དགྱེས་པའི་རྣམ་པ་ཡང་ཡང་མཛད་དེ་རྒྱལ་

བསྟན་ཆོས་ཀྱི་སྒྲོན་མེ་སྤར་ཐུབ་པའི་སྐྱེས་བུ་ཞིག་འོངས་བར་ལུང་བསྟན། དེ་ནས་མཁྱེན་
རབ་ཆོས་ཀྱི་འོད་ཟེར་ཞེས་མཚན་ཆགས། ཚེ་ཡི་རིག་བྱེད་འཛིན་པ་ཡ་ལྷ་ཨུ་རྒྱན་མགོན་
པོ་ལས་སྦྱོར་ཀློག་བསླབས་པས་ཚེགས་མེད་དུ་མཁྱེན་ཅིང་། དེ་དུས་ཁྱིམ་ཚང་གི་ཁང་
པ་རྒྱུ་ནོར་ཐམས་ཅད་མེ་ལ་ཤོར་ཏེ་ཡབ་ཡུམ་སྐུ་མཆེད་རྣམས་འཚོ་ཆས་ཀྱིས་འོ་བརྒྱལ་
ཆེན་པོ་མྱོང་། ཤིང་ལུག་དགུང་གྲངས་བདུན་སྟེང་དབོན་སྟོད་དགོན་གྱི་ཚོགས་སྒྲིག་ལ་
ཞུགས་ཏེ་དེ་དུས་ཙམ་ན་མ་གཅིག་དཔལ་ལྡན་ལྷ་མོས་རྗེས་སུ་བཟུང་ནས་རང་གཟུགས་
དངོས་སུ་སྟོན་པ་སྟེ། ཞལ་སྔ་ནས། དེ་སྐབས་ཤིག་ཏུ་ལྷ་རྙིང་ནང་བསྐང་གསོ་བཤགས་
ནས་ཤིག་ཁུར་སོང་ནས་སྒོ་ཁར་ཐོན་དུས་བུད་མེད་གཅིག་གིས་ཁྱེར་ནས་སྡེར་མ་ཚུར་
སྤྲད་བྱུང་ལ། དེ་དུས་མ་ཤེས་ཀྱང་ཕྱིས་བསམ་ཚེ་བཀའ་སྲུང་དཔལ་ལྡན་ལྷ་མོ་ཡིན་
འདུག་གསུངས། ཆོ་ག་དང་ཆོས་སྤྱོད་ཐུགས་འཛིན་སྐབས་ཉིན་མོར་གྲྭ་ཆུང་རྣམས་དང་
འགྲོགས་ཏེ་འཕྲེང་གླིང་འབུད་པས་ཐམས་ཅད་ཀྱིས་ཉན་ཤོར་བ་དང་། ཕྱི་ཐང་སྒང་པའི་
བྱ་རྣམས་རུབ་ནས་གཅིག་སྟེང་གཅིག་འཕང་པ་ཙམ་གྱིས་བརྩེ་བ་དང༌། གླང་རྣམས་
ཕྱོགས་གཅིག་ཏུ་དེད་ཙམ་གྱིས་རྡུང་ཁ་བཀྱེ་བ་བྱུང་ལ། མཁྱེན་རབ་བྱོན་ཤུལ་དུ་རོགས་
པ་རྣམས་ཀྱིས་ཅི་ལྟར་བྱས་ཀྱང་རྩེད་མོ་རྩེ་རོགས་མ་བྱས་སྐད། དེ་ལྟར་ཉིན་ཕལ་ཆེར་
རྩེད་མོས་ཡེངས་ནས་ཚར་རེ་གཉིས་ལས་མ་སྦྱོང་ནའང་རྒྱུགས་ལེན་དུས་བློ་ནས་ཐུགས་
ཐོགས་མེད་པར་གསུངས་པ་དང་། ཁེད་རྩོད་དང་གླུ་ཤག་བཀྱེས་ཏེ་གླུ་དང་ལྡེའུ་ལ་
མཁས་པའི་ཚད་དུ་བརྩི་བ་རྣམས་ཀྱང་ལན་དུ་མར་མི་སྨྲ་བའི་བརྟུལ་ཞུགས་ལ་བཀོད་
པས་ཐམས་ཅད་ཀྱིས་འདི་ཡི་སྔོན་སྦྱོང་དང་ཤེས་རབ་ཆེ་ལུགས་སོགས་གང་ལས་དཔག་
14

ནའང་ཐ་མལ་པ་ཞིག་ཡིན་ཐབས་མི་འདུག་ཅེས་གླེང་བར་བྱས། དེ་སྐབས་དམ་པའི་
རིགས་སད་དེ་ཚ་ཁང་ཞིག་ནས་སྡོམ་གསུམ་རབ་དབྱེའི་ལྡེབ་འཐོར་མང་པོ་རྙེད་པ་བཀླཊ་
པས་ངོ་མཚར་ཆེན་པོ་སྐྱེས་ཏེ་འདིའི་དོན་དཔྱིས་ཕྱིས་པ་ཞིག་ཅི་ནས་ཀྱང་ཤེས་པར་བྱ་
དགོངས་ནས་ལན་མང་བཤུམས་པར་གསུངས། དེ་ནས་ད་ནི་གྲྭ་སའི་འདོན་ཟློས་ཙམ་
མ་ཡིན་པར་དམ་པའི་ཆོས་ཀྱི་གནད་གསང་ལ་ཐོགས་པ་མེད་པ་ཞིག་བྱ་དགོངས་པའི་
ཐུགས་བློ་ལྡོག་མེད་དུ་འཁྲུངས་པ་ན། སྒ་ཁོག་ཏུ་བླ་མ་ལེགས་པ་རིན་པོ་ཆེ་ཞེས་གྲགས་
པ་བྱུང་བས་དེ་བསྟེན་དགོས་དགོངས་ནས་རྩམ་པ་བེའུ་ཁུག་གང་ཡོད་པ་གྲོ་ཆས་སུ་
བསྣམས་ཏེ་ཕེབས། བླ་མའི་ཞལ་ཐོག་མར་མཇལ་བ་དང་ཐུགས་དགྱེས་ཚོར་ཆེན་པོས་
དབུ་ལ་ཕྱག་གིས་བྱུག་བྱུག་ཡང་ཡང་མཛད་ནས་རྗེས་སུ་བཟུང་སྟེ། རྟེན་འབྲེལ་གྱིས་
ས་འཇམ་སྦགས་སྒྲུབ་ཀྱི་བྱིན་རླབས་ལུང་དང་བཅས་པས་ཆོས་སྒོ་ཐོག་མར་ཕྱེས་ཏེ། ཀྱེ་
རྡོར་རྒྱུ་ལམ་གྱི་དབང་སོགས་དབང་དང་གདམས་ངག་མང་པོ་དང་། རྒྱལ་སྲས་ལག་
ལེན་དང་། བཤེས་སྤྲིངས། སྤྱོད་འཇུག འདུལ་བ་མདོ་རྩ་བཅས་ཀྱི་ལྗགས་ལུང་དང་
ཕྱག་དཔེ་བཅས་གནང་ཞིང་། ཞལ་བསྒོས་གསུང་མོལ་ལ་ཁྱོད་ཀྱི་མེ་ཏོག་ཕོག་པའི་བླ་
མ་དེ་ངོར་དཔོན་སློབ་བློ་གཏེར་དབང་པོ་ཡིན་པས་དེར་བསྟེན་དང་དོན་གཉིས་ལྷུན་གྱིས་
འགྲུབ་པར་འགྱུར་རོ་ཞེས་ཡེ་ཤེས་གཟིགས་པའི་བཀའ་ལུང་ལྷུག་པར་བསྩལ། དེ་ནས་
དགུང་ལོ་བཅུ་དྲུག་པར་དཔོན་སློབ་བློ་གཏེར་དབང་པོ་སྡེ་དགེ་ལྷུན་འགྲུབ་ཡང་རྩེ་ལ་
སེ་ལྡེམ་ཞེས་པའི་དབེན་ཁྲོད་དུ་བཞུགས་ཡོད་པ་དེར་ཕེབས། དེ་ནང་དཔོན་སློབ་རིན་
པོ་ཆེས་ངེད་ཀྱི་མདང་གི་རྨི་ལྟས་ལས་དཔག་ན་དེ་རིང་འཇམ་དབྱངས་ཀྱི་ཕྱག་མཚན་
15

ཁུར་གཅིག་ཁྱེར་བའི་འགྲུལ་པ་ཁྱད་པར་ཅན་ཞིག་འོང་རྒྱུ་ཡོད་པས་གྲྭ་སྒྲིག་ལེགས་པོ་
གྱིས་གསུངས། ཕྱི་དྲོ་ཙམ་ན་གྲྭ་པ་ཁུར་པོ་ཆུང་ངུ་བསྣམས་པ་ཞིག་བྱུང་བ་དེ་སྐུ་མདུན་
བཅར་བས་འཇམ་མགོན་རིན་པོ་ཆེས་ཐུགས་ཤིན་ཏུ་དགྱེས་ཉམས་ཀྱིས་དབུ་ཐོད་གནང་
ནས་སྐུ་མདུན་རང་དུ་གསོལ་ཆས་གནང་བཅུགས་ཤིང་། ཞལ་རས་དགྱེས་པའི་འཛུམ་
མདངས་དང་བཅས་གསུང་གི་བདུད་རྩིའི་མོལ་བ་མང་དུ་གནང་། དུས་དེར་ཞལ་གྲས་
གཞན་ཁག་གཅིག་གིས་གྲྭ་ཆུང་འདིའི་ཁུར་པོ་ལ་འཇམ་དབྱངས་ཀྱི་ཕྱག་མཚན་ཅི་འདྲ་
འདུག་བལྟ་དགོས་ཟེར་ནས་བསྔོགས་པས་བྲ་རྩམ་ཁུག་མ་གང་འདུག་པ། བྲ་བོ་རལ་
གྲིའི་རྩེ་ལྟར་ཡོད་པས་འཇམ་དབྱངས་ཀྱི་ཕྱག་མཚན་འདིའོ་ཞེས་བཞད་གད་བྱས་སྐད་
དོ། །དེ་ནས་སྐྱེ་བ་སྔོན་ནས་འབྲེལ་བ་ཐོབ་པའི་རིགས་བདག་བླ་མ་རྡོ་རྗེ་འཆང་མིའི་
གཟུགས་སུ་སྣང་བ་འཇམ་དབྱངས་བློ་གཏེར་དབང་པོས་རྗེས་སུ་བཟུང་སྟེ་ཐོག་མར་
རབ་ཏུ་བྱུང་བའི་སྡོམ་པ་བཞེས། འཇམ་དབྱངས་ཐུབ་བསྟན་དགེ་ལེགས་ཞེས་པའི་
མཚན་གྱི་ཅོད་པན་གནང་། དེ་ནས་དཔོན་སློབ་རིན་པོ་ཆེས་ཉིད་ཀྱི་གཟིམས་ཁང་གི་
རབ་གསལ་རྒྱབ་ཏུ་བཞུགས་བཅུགས་ཏེ་སྡེ་བྲིས་པདྨ་འཁྱུགས་བསླབས་པ་ནས་བཟུང་
སྟེ། སུམ་རྟགས་དང་། སྒྲ་མདོ། གསོ་རིག་རྒྱུད་བཞི་སོགས་དང་། ཉིད་གསུང་དགོངས་
རྒྱན་རྣམ་ལྔའི་སྟེང་ནས་དབུ་འཇུག་དང་། ཤེར་ཕྱིན། མངོན་མཛོད། རིགས་གཏེར།
ཀྱེ་རྡོར་རྩ་རྒྱུད་བཅས་ཀྱི་བཤད་པ་གནང་བས་མཚོན་མདོ་སྔགས་ཀྱི་གཞུང་ཆེ་ཆུང་ལ་
མ་ལྟོས་པར་བཤད་ལུང་གི་རྒྱུན་བཞུགས་པ་རྣམས་ཀྱི་ལུང་དང་བཤད་པ་ཅི་རིགས་དང་།
སྒྲུབ་ཐབས་རིན་པོ་ཆེ་ཀུན་ལས་བཏུས་པའི་རྗེས་གནང་བྱིན་རླབས་སྔགས་བཏུ་བཀའ་

བསྒོ་ལུང་དང་བཅས་པ་སོགས་བུམ་པ་གང་བྱོའི་ཚུལ་དུ་བསྩལ་ཏེ་ཐུགས་བརྩེ་ཆེན་པོས་
བསྐྱངས། འཇམ་མགོན་བླ་མས་ལག་རིས་གཟིགས་ཚུལ་གྱིས་དགུང་ལོ་སོ་བདུན་པའི་
དགུང་ཀེག་ལས་གྲོལ་ན་དགུང་གྲངས་བདུན་ཅུ་ལྷག་བཞུགས་པ་དང་། མཁན་ཆེན་
གཞན་དགའ་རིན་པོ་ཆེར་བསྟེན་ན་དོན་གཉིས་མཐར་ཕྱིན་འབྱུང་བར་ལུང་བསྟན་ནས་
གངས་ཅན་མཁས་པའི་འབྱུང་གནས་རྫོགས་ཆེན་དུ་ཕེབས་ཏེ་དཔལ་ལྡན་ཟླ་བ་གྲགས་
པའི་རྣམ་འཕྲུལ་མདོ་རྒྱུད་རྒྱ་མཚོའི་དོན་ལ་མི་འཇིགས་སྨྲ་བའི་སེང་གེའི་སྤྱོད་པ་འཆང་
བ་མཁན་ཆེན་གཞན་ཕན་ཆོས་ཀྱི་སྣང་བའི་ཞབས་པད་བཅར་ཏེ། ཇི་སྐད་དུ། མདོ་
དང་མདོ་རྩ་འདུལ་བའི་སྡེ་སྣོད་དང་། །མཛོད་དང་ཀུན་བཏུས་མངོན་པའི་སྡེ་སྣོད་ཡིན། །
རྩ་འཇུག་བཞི་གསུམ་ཟབ་མོ་ལྟ་བའི་གཞུང་། །བྱམས་ཆོས་སྡེ་ལྔ་རྒྱ་ཆེན་མདོ་སྡེའི་
གཞུང་། །ཆ་ལག་དང་བཅས་རྒྱ་གཞུང་བཅུ་གསུམ་ཡིན། །ཅེས་གསུངས་པ་ལྟར་གྱི་
རྒྱ་གཞུང་གཞུང་ཆེན་བཅུ་གསུམ་ཆ་ལག་དང་བཅས་པ་གཙོ་བོར་འཕགས་ཡུལ་མཁས་
པའི་རང་འགྲེལ་དང་རྒྱ་འགྲེལ་གྲགས་ཆེ་བ་དག་གིས་གཞུང་བསྲངས། བོད་ཀྱི་གྲུབ་
མཐའ་ཁག་གི་མཁས་པ་ཚོས་བྱས་པའི་འགྲེལ་བཤད་རྣམས་ཀྱིས་ཟུར་བརྒྱན། རྒྱལ་
སྲས་གཞན་ཕན་མཐའ་ཡས་དང་རྫོགས་ཆེན་དཔལ་སྤྲུལ་རིན་པོ་ཆེ་སོགས་ཀྱི་གསུང་
རྒྱུན་མ་ཉམས་པར་དང་། ཚད་མ་རིགས་གཏེར། དེང་སང་རང་ལུགས་ཀྱི་མཁས་
པ་ཁ་ཅིག་གིས་གཞན་དགའ་རིན་པོ་ཆེས་སྐུ་ཚེ་དེར་ཚད་མ་ལ་སློབ་གཉེར་ཡང་མ་གནང་ལ།
གཞན་ལ་སྤེལ་བ་ཡང་མ་རེད་ཅེས་བྲིས་པ་ནི་ནོར་ཏེ། གཞན་དགའ་རིན་པོ་ཆེས་མཛད་
པའི་ཨོ་རྒྱན་བསྟན་འཛིན་ནོར་བུའི་རྣམ་ཐར་ལས། བླ་མའི་ཐུགས་དགོངས་རྫོགས་པའི་
17

ཕྱིར་དུ་གདན་ས་ལོ་གསུམ་བཟུང་ནས་ཚད་མ་རིགས་གཏེར་ལ་སོགས་པ་བཤད་པ་གསུངས་
པའི་ཕྱིར་རོ། །མཆན། སྡོམ་གསུམ་རབ་དབྱེ། སྡོམ་གསུམ་རྣམ་ངེས། སྤྱི་
ལྗོན་བརྟག་གསུམ། ནང་བརྟག་རྒྱུད་གསུམ། ཀློང་ཆེན་མཛོད་བདུན། ཡོན་
ཏན་མཛོད། སྙིང་ཐིག་ཡ་བཞི། ངལ་གསོ་སྐོར་གསུམ་སོགས་ཀྱི་གཞུང་བཤད་དཀའ་
གནད་དོགས་གཅོད་དང་བཅས་པ་རྒྱུན་མ་ཆད་པར་གནང་བར་ཉིན་མཚན་དབྱེར་མེད་
པར་དཀའ་སྤྱད་ཆེན་པོས་ཐོས་བསམ་མཛད་པ་སྟེ། ཁྱིམ་གཞིས་འཚོ་བ་ཞན་ཞིང་ས་
ཐག་རིང་སྟབས་སྐུ་ཆས་དང་ཆོས་རྒྱགས་དུས་སུ་མ་འབྱོར་ནས་ཞབས་གདན་ཡང་རྩྭ་
སྐམ་དང་རྟ་ལུད་ལུག་རིལ་གྱིས་མཛད་པར་གསུངས་ཤིང་། ཐ་ན་ཞབས་ལྷམ་ཡག་
ཙམ་ཡང་བཞེས་རྒྱུ་མེད་པར་དགུན་ཁར་ཞབས་འཕྱིད་སེར་ཁར་སོང་ཤུལ་ནས་ཁྲག་
ཟགས་ཏེ་སྐྱ་ཀས་ལྡག་པ་བྱུང་བ་དང་། གསོལ་ཆས་ཀྱང་གཙོ་བོར་སྔོ་དང་ཆོ་ལེ་ལ་
གནང་ལ། མཚམས་ཤིག་ཟོག་གི་ལག་ངར་རུས་པ་ཞིག་གིས་ཡུང་མ་བཙོ་ཐེངས་བཅུ་
གསུམ་གྱི་ཡུང་སྡོར་བྱས་པ་དང་། རྩམ་ཆད་ཁུར་ཏེ་རྩམ་ཁུག་ནང་རྡོ་བཅུགས་ནས་བརྡབ་
བརྡབ་བགྱིས་ཚུལ་གསུངས། ཆོས་གྲོགས་ཚོས་བསྐྱར་སྦྱོང་ཞུས་ནས་མར་ཕྱེ་ཕྲན་བུ་
ཕུལ་ནའང་མར་རྣམས་གཏན་ནས་མི་གསོལ་བ་མར་མེ་ཁོ་ན་བླུག་པ་དང་། མར་མེ་
སྒྲོན་རྒྱུ་མེད་དུས་ཟླ་འོད་ཀྱི་རྗེས་འདེད་དེ་དཔེ་གཟིགས་གནང་བས་ནམ་ལང་སྟེ་ཟླ་འོད་
ནུབ་པ་དང་རི་རྩེར་ཐོན་པ་དང་། ཟླ་འོད་ཀྱང་མེད་དུས་ཤིང་སྐམ་མེ་ཐུར་གྱིས་ཡིག་
ཕྲེང་དེད་དེ་ཐུགས་བརྩོན་གནང་བ་སོགས་ཆོས་ཕྱིར་མི་ལ་གཉིས་པའི་རྣམ་ཐར་བསྐྱངས་
ཏེ་དཀའ་སྤྱད་དང་སྙིང་རུས་བློ་ལས་བརྒལ་བ་མཛད་པ་ཆོས་གྲོགས་ཚོས་མ་བཟོད་དེ།

འགུ་ཟི་ཞབས་དྲུང་ངག་དབང་གཞན་ཕན་རྒྱལ་མཚན་ནས་ད་ནི་ཁྱེད་ཀྱིས་དཔེ་ཆ་སྦྱོངས་
དང་ངས་སྦྱོང་རྒྱུ་མ་བྱུང་ཀྱང་འདྲ་སྟེ་མཐུན་རྐྱེན་བསྒྲུབ་ཞུས་ནས་ཞབས་ཏོག་རྒྱ་ཆེར་
བསྩལ་བའི་ལོ་རྒྱུས་འདུག སྐབས་ཤིག་ཀུན་བཟང་བླ་མ་གཞན་ཕན་སྣང་བས་ཕྱག་
དཔེ་མང་པོ་ཞིག་བསྣམས་སྤྱན་གྱིས་ཧུར་རེ་གཟིགས་ནས་ཕེབས་ཏེ་དཔེ་ཆ་རྣམས་རྗེ་
འདིའི་པང་དུ་གཡུགས་ནས་དེ་རྣམས་ཁྱེར་སོང་གསུངས། མཁྱེན་རབ་ཐུགས་སྔངས་
བྲེལ་དུ་གྱུར་ཏེ་དཔེ་ཆ་རྣམས་བསྒྲིགས་པས་གཞུང་ཆེན་བཅུ་གསུམ་དང་། ཚད་མ་རིགས་
གཏེར། སྡོམ་གསུམ་རབ་དབྱེ་བཅས་འདུག་ཅིང་། དེ་མ་ཐག་བླ་མའི་མདུན་བཅར་
བས་ཞལ་རས་འཛུམ་པའི་མདངས་ཀྱིས་བསུས་ནས་དེ་རྣམས་ལ་ཞིག་ཏུ་གཟིགས་ཤིག་
གསུངས། གདམས་གཏད་མཛད་པ་དེ་ཕྱིན་ཤེས་རྒྱ་སྔར་ལས་ཆེ་ཞིང་འཆད་རྩོད་རྩོམ་
གསུམ་རང་བབས་ལྟ་བུ་བྱུང་ཞེས་གསུངས། དེ་ཙམ་ནས་མཁྱེན་པའི་རྣམ་དཔྱོད་དང་།
སྤོབས་པའི་བློ་གྲོས། རིགས་པའི་འཕྲུལ་སྒོ་སོགས་གང་ཐད་ནས་ཆོས་གྲོགས་རྙིང་པ་
སུས་ཀྱང་འགྲན་ཟླ་མེད་པར་བྱུང་སྟེ་གཞུང་ཆེན་རྣམས་ཀྱི་ཚིག་དོན་མཐའ་དཔྱོད་དབྱིས་
ཕྱིན་པ་དང་བཅས་པ་ཐུགས་ཐོག་ནས་གསུངས་པས་ཐམས་ཅད་ཀྱིས་མགྲིན་དབྱངས་
གཅིག་ཏུ་བསྔགས་པའི་མེ་ཏོག་འཐོར། ས་བྱ་༡༩༠༩ལོར་མཁན་ཆེན་གཞན་དགའ་
རིན་པོ་ཆེས་གསང་བདག་བླ་མ་བློ་གཏེར་དབང་པོ་ལས་གསུང་ངག་ལམ་འབྲས་ཀྱི་སྨིན་
གྲོལ་གསན་པའི་ཐུགས་བཞེད་བཅངས་ཏེ་དབེན་གནས་ལྷུན་འགྲུབ་ཡང་རྩེར་ཕེབས་
དུས་ལྷན་དུ་བྱོན་ཏེ་གསུང་ངག་རིན་པོ་ཆེ་ལམ་འབྲས་སློབ་བཤད་ཀྱི་སྨིན་གྲོལ་དང་།
རྒྱུད་སྡེ་རབ་འབྱམས་ཀྱི་སྨིན་གྲོལ་པོད་ལུང་དང་བཅས་པ་སོགས་མདོ་སྔགས་ཀྱི་ཆོས་

བཀའ་མང་པོ་ཚུལ་བཞིན་གསན་ཅིང་། གསང་བདག་བླ་མ་ཀྱེ་སྐུར་ཕེབས་ཐེངས་ཐ་
མའི་སྐབས་དཔེ་ཆ་བཀལ་ས་ཡིན་གསུངས་ནས་ཆིབས་པ་ཆིབས་སྒ་དང་བཅས་པ་གནང་
བས་མཚོན་གཞན་དང་མི་འདྲ་བའི་ཐུགས་རྩིས་ཆེན་པོ་གནང་ཞིང་། གསང་བདག་བླ་
མའི་རྩར་བཞུགས་རིང་དུ་དྲུང་ཡིག་པ་མཛད་དེ་ལྗོན་མཆན་མདོ་སྔགས་ཀུན་ཁྱབ་སོགས་
ཀྱི་ཡི་གེ་པ་མཛད་པ་དང་། དེ་སྐབས་མཆོད་དཔོན་མདོ་སྲིབ་པ་དམ་ཆོས་རྒྱལ་མཚན་
དང་། ཉེ་གནས་ཝ་ར་བླ་མ་དམ་ཆོས་བསྟན་པ་ཡིན་ཚུལ་འདུག །དགུང་གྲངས་ཉེར་
གཉིས་པ་ལྕགས་ཁྱི་༡༩༡༠ལོའི་དབྱར་སྟོད་དུ་མཁན་ཆེན་བཀྲ་ཤིས་འོད་ཟེར་གྱི་དགོངས་
བཞེད་བཞིན་བྱམས་མགོན་སི་ཏུ་རིན་པོ་ཆེས་བཀས་བསྐུལ་ཏེ་མཁན་ཆེན་བླ་མ་གཞན་
ཕན་སྣང་བ་འཁོར་སློབ་བྱེས་བན་མང་པོ་དང་བཅས་འགྲོ་མགོན་བཀའ་བརྒྱུད་པའི་
གདན་ས་ཆེན་པོ་དཔལ་སྤུངས་སུ་ཕེབས་བསུ་ཆེན་པོས་གདན་དྲངས། སྒྲུབ་གླིང་དུ་
བཞུགས་ནས་བཤད་གྲྭ་དབུ་ཚུགས་ཏེ་ཉིད་མཛད་གཞུང་ཆེན་བཅུ་གསུམ་ཆ་ལག་དང་
བཅས་པའི་མཆན་འགྲེལ་སྟེང་ནས་རྒྱ་གཞུང་གི་དགོངས་པ་བཅོས་སླད་མེད་པ་དང་།
མདོ་སྡེ་ཟ་མ་ཏོག བསོད་ནམས་སྟོབས་ཀྱི་རྟོགས་བརྗོད། ཀ་མ་ལ་ཤི་ལ་དང་། བི་མ་
མི་ཏྲའི་སྒོམ་རིམ། དག་པོའི་ཐར་རྒྱན། མཚན་བརྗོད། གསང་སྙིང་། གནས་ལུགས་
མཛོད། ཆོས་དབྱིངས་མཛོད། ངལ་གསོ་སྐོར་གསུམ་ཆ་ལག་དང་བཅས་པ་སོགས་རིག་
གནས་ཆེ་ཆུང་ནས་མདོ་རྒྱུད་གཞུང་ཆེན་ཁག་གི་བཤད་ཁྲིད་དང་སྨིན་གྲོལ་རྒྱབ་ཆོས་
བཅས་རྒྱུན་ཆད་མེད་པར་བསྩལ་ཏེ། བྱམས་མགོན་སི་ཏུ་རིན་པོ་ཆེ་དང་། མཁྱེན་རབ་
ཆོས་ཀྱི་འོད་ཟེར། ར་ཧོར་ཆོས་གྲགས། འབོ་གངས་དཀར་སྤྲུལ་སྐུ། ཟུར་མང་པད་
20

རྣམ་སོགས་མཁས་དབང་རབ་འབྱམས་པ་དང་། སྡོམ་བརྩོན་སྡེ་སྣོད་འཛིན་པ་བརྒྱ་
ཕྲག་མང་པོས་ཡོངས་སུ་གང་བར་གྱུར། དེ་ནས་འཇམ་མགོན་མཁྱེན་བརྩེའི་འཕྲིན་ལས་
ཀྱི་སྤྲུལ་པ་འཇམ་དབྱངས་ཆོས་ཀྱི་བློ་གྲོས་ཀྱིས་གདན་འདྲེན་ཞུས་པ་ལྟར་ས་རྟ་༡༩༡༨
ལོའི་ཟླ་བ་གཉིས་པའི་ནང་མཁན་ཆེན་གཞན་ཕན་སྣང་བ་མཆོག་མཁྱེན་རབ་སོགས་
ཞལ་སློབ་མཁས་དབང་རབ་འབྱམས་པ་དུ་མ་དང་བཅས་ཏེ་རྫོང་སར་བཀྲ་ཤིས་ལྷ་རྩེར་
བྱོན་པར་ཕེབས་བསུའི་གཟབ་སྤྲོས་ཆེན་པོས་སྤྱན་དྲངས། སྔ་ཉིན་ཉག་ལྷུང་དུ་ཞག་
ཚུགས་མཛད་ནུབ་མཁན་ཆེན་གཞན་ཕན་པའི་འོད་གསལ་གྱི་སྣང་བར། འཕགས་པའི་
གནས་བརྟན་བཅུ་དྲུག་འཁོར་དགྲ་བཅོམ་པའི་ཚོགས་དང་བཅས་རྫོང་སར་ཕྱོགས་སུ་
ཕེབས་པ་གཟིགས་པས་རྒྱལ་བསྟན་ཡུན་དུ་གནས་པའི་རྟེན་འབྲེལ་བྱུང་ཞེས་གསུངས།
རྫོང་སར་རྩེའི་ལྷ་ཁང་དུ་འཇམ་མགོན་བློ་གྲོས་མཐའ་ཡས་ཀྱི་གཟིམས་བང་ཡོད་ས་དེར་
བཞུགས་ནས་ལོ་གཅིག་མ་ཟིན་ཙམ་ལ་བྱང་ཆུབ་སེམས་དཔའི་སྤྱོད་འཇུག་གིས་དབུ་
བཙུགས་ཏེ་ཟབ་རྒྱས་ཆོས་ཀྱི་འཁོར་ལོ་རྒྱ་ཆེར་བསྐོར། དེ་ནས་སྔོན་འཇམ་མགོན་བློ་
གྲོས་མཐའ་ཡས་ཀྱིས་ས་མིག་ཆེད་བཙལ་མཛད་དེ་པདྨ་འོད་གསལ་མདོ་སྔགས་གླིང་
པས་བསྟན་འགྲོ་ཕན་བདེའི་བཙས་སུ་བཞེངས་པའི་གཙུག་ལག་ཁང་རིགས་གསུམ་སྤྲུལ་
པའི་ལྷ་ཁང་བཤད་སྒྲུབ་དར་རྒྱས་གླིང་ཞེས་པའི་སྒོ་བྱང་སྦྱར་ཡོད་པ་དེར་ཁམས་བྱེའི་
བཤད་གྲྭ་གསར་བཞེངས་ལེགས་གྲུབ་བྱུང་བའི་མཁན་པོ་མཛད་དེ་སྔོན་ལྟར་གཞུང་ཆེན་
བཅུ་གསུམ་གྱིས་གཙོ་བོར་བྱས་པའི་མདོ་དང་སྔགས་ཀྱི་གཞུང་བཤད་རྒྱུན་མ་ཆད་པར་
བསྩལ། དེ་སྐབས་རྫོང་སར་དགོན་གཞུང་གིས་གཙོས་ཞལ་སློབ་ཕྱེད་ཉིས་བརྒྱ་སྐོར་
21

ནས་མང་དུས་སུམ་བརྒྱ་ཙམ་ཡོད་པར་གླེང་། ཀུན་གཟིགས་འཇམ་དབྱངས་ཆོས་ཀྱི་
བློ་གྲོས་དང་། མཁན་ཆེན་གཞན་ཕན་ཆོས་ཀྱི་སྣང་བ། ཁང་སར་ངག་དབང་བློ་གྲོས་
གཞན་ཕན་སྙིང་པོ། འདུལ་འཛིན་འཇམ་དབྱངས་ཆོས་ཀྱི་རྒྱལ་མཚན་སོགས་མཁན་
སློབ་གྲངས་ཚང་བའི་ཞལ་སྔ་ནས་བསྙེན་པར་རྫོགས་པའི་སྡོམ་པ་བཞེས་ཏེ་མཚན་དུ་
བློ་གྲོས་ལེགས་བཤད་རྒྱ་མཚོ་གསོལ། དེ་ཕྱིན་འདུལ་བའི་བསླབ་བྱ་ཕྲ་རགས་ཀུན་
ལ་སྲུང་སྡོམ་ཞིབ་མོར་མཛད་པས་ཐུབ་པའི་རྒྱལ་ཚབ་སྡོམ་བརྩོན་ངུར་སྨྲིག་འཆང་བའི་
རྒྱན་དུ་གྱུར། གཞན་ཡང་མཁན་ཆེན་གཞན་དགའི་ཞབས་ལས་གསོ་རིག་རྒྱུད་བཞི་དང་།
དབྱངས་ཅན་སྒྲ་མདོ་འགྲེལ་པ་གསལ་ལྡན་གྱི་སྟེང་ནས་བཤད་པ་རི་མོ། སྡེབ་སྦྱོར་རིན་
འབྱུང་བཤད་ཁྲིད་ལག་ལེན་དང་བཅས་པ་སོགས་ལ་བསླབས་ཏེ་སྒྲོ་འདོགས་ཆོད་པར་
མཛད། བླ་མ་གཞན་དགའ་རིན་པོ་ཆེ་ནས་ཉིད་ཀྱི་ཆོས་གོས་དང་། སྟོད་འགག ཆིབས་
སྒྲ་སོགས་གནང་བས་མཚོན་ཟང་ཟིང་གི་གནང་སྐྱེས་ཀྱང་མི་ཉུང་བར་བསྩལ། སྔ་རྗེས་
ཅི་རིགས་པར་མཚན་ལྡན་མཁས་གྲུབ་གཞན་དུ་མ་ལས་ཆོས་གསན་བཞེས་གནང་བའང་།
མི་ཕམ་འཇམ་དཔལ་དགྱེས་པའི་བློ་གྲོས་ལས་དབྱངས་འཆར་དང་། དཔལ་ལྡན་དུས་
ཀྱི་འཁོར་ལོའི་དཀར་རྩིས་ཀྱི་དཀའ་གནད་མཐའ་དག གསོ་རིག་རྒྱུད་བཞིའི་མན་ངག་
ལག་ལེན་དང་བཅས་པ། རྒྱུ་དང་བོད་ཀྱི་ས་དཔྱད་ཀྱི་ཁྲིད་སོགས་དང་། འབྲུ་འཇམ་
དབྱངས་གྲགས་པ་ལས་མི་ཕམ་དུས་འཁོར་འགྲེལ་ཆེན་དང་། དབུ་མ་རྒྱན་གྱི་ཁྲིད་
སོགས་ཆོས་བཀའ་མང་པོ་གསན་། བྲག་ར་འཇམ་དབྱངས་ཆོས་ཀྱི་ཉི་མ་ལས་རྒྱུད་སྡེ་
གོང་འོག་གི་ཡི་དམ་གྱི་ལྷ་མང་པོའི་དབང་ཆེན་དང་། ནཱ་རོ་མཁའ་སྤྱོད་ཀྱི་བྱིན་རླབས་
22

དང་ཁྲིད། བློ་སྦྱོང་གི་སྐོར་མང་པོ། གྲུབ་མཆོག་ངག་དབང་བསམ་གཏན་བློ་གྲོས་ལས་
མཁའ་ཀྱེ་དང་། འཇིགས་བྱེད། མགོན་པོ་ཆེ་ཆུང་བཅས་ཀྱི་སྨིན་གྲོལ་གདམས་སྐོར་
དུ་མ་བཅས་དང་། ས་སྐྱའི་བཀའ་འབུམ་དང་། ཐོགས་མེད་བཀའ་འབུམ་སོགས་ཀྱི་
ལུང་། འཇམ་མགོན་ངག་དབང་ལེགས་པ་ལས་གསུང་ངག་རིན་པོ་ཆེ་ལམ་འབྲས་བུ་
དང་བཅས་པའི་གདམས་པ་ཐུན་མོང་མ་ཡིན་པ་སློབ་བཤད་ཀྱི་སྨིན་གྲོལ་དང་། པོད་
དམར་སེར་གྱི་ལུང་། ཚར་ལུགས་འཇིགས་བྱེད་ལྷ་བཅུ་གསུམ་མའི་དབང་ཆེན། རྭ་
ཁྲིད་མཁའ་འགྲོ་སྙན་བརྒྱུད། རྒྱབ་རྟེན་ལུང་བཅས་ཆ་ཚང་། མཁྱེན་བརྩེའི་ཡང་སྲིད་
རིན་པོ་ཆེ་འཇམ་དབྱངས་ཆོས་ཀྱི་བློ་གྲོས་ལས་གསུང་ངག་རིན་པོ་ཆེ་ལམ་འབྲས་ཚར་
ལུགས་ཐུན་མོང་མ་ཡིན་པའི་སྨིན་གྲོལ་དང་། སྒྲུབ་ཐབས་ཀུན་བཏུས་སོགས་གསར་
རྙིང་གི་ཆོས་བཀའ་དུ་མ། བྱམས་མགོན་སི་ཏུ་རིན་པོ་ཆེ་པདྨ་དབང་མཆོག་རྒྱལ་པོ་ལས་
རས་ཆུང་སྙན་བརྒྱུད་ཀྱི་དབང་དང་། རོ་སྙོམས་ཆོས་དྲུག་གི་ཁྲིད་སོགས་སྨིན་གྲོལ་གྱི་
གདམས་པ་མང་པོ། རྗེ་བཙུན་བླ་མ་འཇམ་དབྱངས་རྒྱལ་མཚན་ལས་ཀུན་མཁྱེན་བཀའ་
འབུམ་མདོ་ཕྱོགས་ནས་པོད་དགུའི་ལྗགས་ལུང་སོགས་གསན་བསམ་ཉམས་བཞེས་
གནང་བ་དང་། ཕྱིས་སུ་འཇིགས་བྱེད་ཀྱི་རྣལ་འབྱོར་པ་ཆེན་པོ་རབ་བརྟན་མཁན་པོ་
ཐུབ་བསྟན་འཕེལ་རྒྱས་ལས་འཇིགས་བྱེད་ལྷ་དགུའི་དབང་ཆེན་དང་། བསྐྱེད་རྫོགས་
ཁྲིད་སངས་རྒྱས་ཕུན་ཚོགས་ཀྱིས་མཛད་པ། ལས་གཤིན་ལྷ་བཅུ་གསུམ་མའི་རྗེས་
གནང་། ལམ་འབྲས་རྣམ་འགྲེལ་བཅུ་གཅིག་གི་ཁྲིད་ལུང་སོགས་དང་། འགུ་ཟི་ཞབས་
དྲུང་བཀྲ་ཤིས་རྒྱལ་མཚན་ལས་ས་ལུགས་རྡོ་རྗེ་ཕུར་པའི་དབང་། འཕགས་པ་ལྷའི་རྣམ་

འཕྲུལ་དུ་གྲཊ་པའི་རྫ་བླ་མ་ཨརྱ་དེ་ཝ་ལས་རྒྱལ་བའི་བཀའ་འགྱུར་རིན་པོ་ཆེའི་ལྗགས་
ལུང་། མཁའ་མདོ་བླ་མ་དཔལ་ལྡན་བློ་གྲོས་ལས་ཀུན་མཁྱེན་བཀའ་འབུམ་དང་། ཞུ་
ཆེན་བཀའ་འབུམ་གྱི་ལུང་བཅས་གསན་བཞེས་མཛད་པ་སྟེ། དེ་དག་གིས་ནི་ཆོས་གསན་
པའི་རྣམ་གྲངས་གང་ཤེས་ཆེ་ལོང་ཙམ་བཀོད་པ་ཡིན་ལ། མདོར་ན་དུས་དེར་ཡོངས་
སུ་གྲགས་པའི་བཤེས་གཉེན་ཕལ་མོ་ཆེའི་ཞབས་པད་བཅར་ཏེ་མདོ་སྔགས་རིག་གནས་
དང་བཅས་པའི་བཤད་པ་དང་། དབང་དང་གདམས་ངག་གི་རྒྱུན་གང་བཞུགས་པ་བཅས་
ལ་ཐོས་པ་རྒྱ་མཚོའི་ཕ་རོལ་དུ་སོན་པར་མཛད་པས་གཙུག་ལག་རབ་འབྱམས་ལ་གཞན་
དྲིང་མི་འཇོག་པའི་རྣམ་དཔྱོད་ཀྱི་རྩལ་རྫོགས་ཏེ་གཞུང་ལུགས་རབ་འབྱམས་སྨྲ་བའི་
མཁས་པ་ཆེན་པོ་གཅིག་ཏུ་གྱུར་ཏོ། །
གཉིས་པ་ནི། དེ་ལྟར་སྐུ་གཞོན་ནུའི་དུས་ནས་བྱ་བྲལ་ཀུན་སྤང་གི་སྤྱོད་པས་
ཆོས་ཁོ་ན་ཐུགས་གཉེར་མཛད་དེ་མཁན་ཆེན་གཞན་དགའ་རིན་པོ་ཆེའི་ཞབས་པད་མི་
ལོ་བཅུ་གསུམ་ལྷག་བསྟེན་ནས་མདོ་སྔགས་རིག་གནས་བཅས་ཀྱི་གཞུང་བཤད་དང་
སྨིན་གྲོལ་གསན་མཛད་པས་མཚོན་ཕྱོགས་མེད་ཀྱི་མཁས་གྲུབ་མང་པོའི་ཞབས་ལ་
གཏུགས་ཏེ་ཐུན་མོང་རིག་གནས་སྐོར་ནས་སྔགས་ཀྱི་ཐེག་པའི་བར་གྱི་གཞུང་བཤད་
དབང་ཁྲིད་མན་ངག་དང་བཅས་པ་ལ་གསན་བསམ་མཐར་ཕྱིན་པར་མཛད་པས་མཁན་
ཆེན་གཞན་དགའི་བུ་སློབ་ཐུགས་སྲས་ཡོངས་ཀྱི་ནང་ནས་རྣམ་དཔྱོད་ཕུལ་དུ་ཕྱིན་པའི་
རབ་འབྱམས་པ་ཆེན་པོར་གྱུར་ཏེ་རྫོགས་ཆེན་དང་དཔལ་སྤུངས་སུ་བཞུགས་དུས་ནས་
བསྐྱར་སྐྱོང་གནང་བ་དང་། དཔལ་ལྡན་ས་སྐྱ་པའི་ཕྱོགས་ཀྱི་གཞན་དགའ་རིན་པོ་ཆེའི་

སློབ་མ་ཐམས་ཅད་ལས་རྗེ་འདི་གྲུབ་མཐའ་རིས་སུ་མ་ཆད་པའི་ལྟ་གྲུབ་ཀྱི་གནད་གསང་
ཡོངས་རྫོགས་ལ་མཁས་པའི་མཚན་སྙན་ཤིན་ཏུ་ཆེ་ཞིང་མཁས་བཙུན་བཟང་པོའི་རྣམ་
ཐར་བསམ་གྱིས་མི་ཁྱབ་པ་མངའ་བར་བརྟེན་ཐོག་མར་རྫོང་སར་ཁམས་བྱེའི་སློབ་གྲྭའི་
སྐྱོར་དཔོན་དང་། དེ་ནས་དགུང་གྲངས་སོ་གཉིས་པ་ལྕགས་སྤྲེལ་༡༩༢༠ལོར་མཁན་
ཆེན་གཞན་དགའ་རིན་པོ་ཆེའི་རྒྱལ་ཚབ་ཏུ་རྫོང་སར་ཁམས་བྱེའི་སློབ་གྲྭ་བཤད་སྒྲུབ་
དར་རྒྱས་གླིང་གི་ཁྲི་ལ་མངའ་གསོལ་ཞིང་། དེ་ནུབ་བླ་མ་གཞན་དགའི་མཚན་ལམ་
ལ་དྷིཡིག་རང་བྱོན་ཡོད་པའི་རྡོ་ཕ་ཝང་ཆེན་པོ་ཞིག་ཁམས་བྱེའི་སློབ་གླིང་དུ་ལྷུང་བ་
དང་། རང་གི་རྨིས་ལྟས་ལ་ཁོ་བོ་བླ་མ་གཞན་དགའི་མདུན་སོང་སྟེ་སྒྲོན་མེ་ཞིག་སྤར་
བས་འོད་ཀྱིས་སྨན་ཤོད་རྫོགས་པར་གསལ་ཞིང་འོད་ཟེར་མཐའ་མེད་དུ་འཕྲོ་བ་ཞིག་
བྱུང་ཞེས་མཁྱེན་རབ་ཉིད་ཀྱིས་ཞབས་དྲུང་བཀྲ་ཤིས་རྒྱལ་མཚན་ལ་གསུངས། འཇམ་
དབྱངས་ཆོས་ཀྱི་བློ་གྲོས་ཀྱིས་མཛད་པའི་བཅའ་ཡིག་ལ་གཞིར་བྱས་ཏེ་བཅའ་ཡིག་རིན་
ཆེན་སྒྲོན་མེ་ཞེས་པ་གསར་དུ་བརྩམས་ནས་སྒྲིག་ཁྲིམས་དམ་པར་མཛད་དེ་སློབ་མ་
རྣམས་སྦྱོང་བརྩོན་ལ་བསྐུལ་བས་དེང་དུས་ཡན་དེའི་སྲོལ་འཇགས་ཏེ་ཀུན་གྱིས་དཔེ་
བལྟ་འོས་པར་གྱུར། ལོ་འཁོར་བཅུ་ལ་ཞབས་སློབ་ཕོག་གྲྭ་ལྔ་བཅུ་ལྷག་དང་། ཟུར་
ཞུགས་བཅས་བརྒྱ་ཕྲག་ལྷག་རྒྱུན་དུ་འདུས་པ་ལ་མདོ་སྔགས་རིག་གནས་དང་བཅས་
པའི་གཞུང་ལུགས་ཆེན་མོ་རྣམས་ཀྱི་བཤད་ཀ་ཆུ་བོའི་རྒྱུན་བཞིན་སྤེལ་བས་ཆོས་འཆད་
སྤེལ་ནུས་པའི་སློབ་ཚོགས་བཟང་ལ་ཤིན་ཏུ་མང་བ་བྱུང་སྟེ་མཁས་པའི་ཚང་བརྡོལ་ཞིང་།
རྗེ་འདིས་མཁན་པོ་མཛད་རིང་སྨན་ཤོད་དུ་ལོ་ལེགས་སྐྱེ་རྒྱལ་བས་ལོ་ཡག་མཁན་པོ་

ཞེས་ཞུས་སྐད་དོ། །ལྕགས་རྟ་༡༩༣༠ལོར་བྱམས་མགོན་སི་ཏུ་རིན་པོ་ཆེ་དཔལ་ལྡན་
ཀུན་ཁྱབ་ངེས་དོན་སྨྲ་བའི་སེངྒེ་འཆི་མེད་པདྨ་དབང་མཆོག་གྲུབ་པ་ཕྱོགས་ལས་རྣམ་པར་
རྒྱལ་བའི་སྡེའི་བཀའ་ལུང་ལྟར་ལུང་རྟོགས་ཡོན་ཏན་རྒྱ་མཚོའི་དཔལ་ཀུན་སྤུངས་པའི་
ཆོས་གྲྭ་ཆེན་པོའི་བཤད་གྲྭའི་མཁན་པོ་མཛད་དེ་ཞལ་སློབ་ལྔ་བཅུ་ལྷག་ལ་མདོ་སྔགས་
རིག་གནས་རྒྱ་མཚོའི་གཞུང་བཤད་ལོ་ངོ་བཞི་ལ་མཛད་པས་མཁས་བཙུན་བཟང་གསུམ་
འཛོམས་པའི་སློབ་མ་མང་པོ་བྱུང་སྟེ་འགྲོ་མགོན་བཀའ་བརྒྱུད་པའི་བསྟན་པ་ལའང་
བཀའ་དྲིན་ལྕི་བར་གྱུར། དེ་ནས་དབོན་སྟོད་ལྷུན་པོ་རྩེའི་སློབ་གྲྭ་བཙུགས་ཏེ་མཁྱེན་
རབ་ཡབ་སྲས་ཀྱིས་ལོ་ངོ་ཉེར་དྲུག་རིང་ཆོས་འཁོར་བསྐོར་མཛད་པས་དེའི་ཚུལ་ནི། དེའང་
དམ་པ་ཉིད་ཀྱིས་མཛད་པའི་དབོན་སྟོད་ས་བཤད་ལས། ཤར་གྱི་པི་ཝང་རི་ནི་གདུགས་
དང་ཡོལ་བ་བྲེས་འདྲ། ཤར་ལྷོའི་ཐེའུ་རང་བྲག་ནི་འབྲུ་ཡི་ནས་བང་བཙུགས་འདྲ། ལྷོའི་
དགའ་སྡེའི་བྲག་ནི་བྲག་རི་ལྷ་སྐུ་བཤམས་འདྲ། ནུབ་ཀྱི་འབའ་རྒྱལ་ཇོ་བོ་རྨ་བྱས་གཤོག་
གུར་ཕུབ་འདྲ། ནུབ་བྱང་འོམ་བུའི་བྲག་ནི་དཔོན་ཆེན་གདན་ལ་འཁོད་འདྲ། བྱང་གི་
ཨ་མྱེ་ལུག་ར་གླང་ཆེན་མཚོ་ལ་འཇུག་འདྲ། ཞེས་སོགས་གསུངས་པ་ལྟར་གྱི་ས་ཡི་
མཚན་ཉིད་དང་ལྡན་ཅིང་། སྔོན་དུས་མི་དབང་སྡེ་དགེ་ཚང་གི་རྩ་བའི་གདན་ས་གཉིས་
པ་དབོན་སྟོད་དགོན་ཞེས་གྲགས་པའི་ཉེ་འཁྲིས་སྔོན་སྡེ་དགེའི་ཆོས་རྒྱལ་ཆེན་པོའི་མཆེད་
དབོན་མང་པོ་རྒྱུན་བཞུགས་མཛད་པའི་དབོན་སྟོད་ལྷུན་པོ་རྩེའི་ཕོ་བྲང་བར་སྐབས་སུ་
དུས་ཀྱི་འགྱུར་བས་རྩ་བརླག་ཏུ་སོང་བའི་གྱང་རོ་ལ་གཞི་བྱས་ནས་བཤད་གྲྭ་ཞིག་བཞེངས་
རྒྱུའི་ཐུགས་བཞེད་བཅང་སྟེ་མཁྱེན་སྤྲུལ་རྡོ་རྗེ་འཆང་ཞལ་མཇལ་ལ་བྱོན་དུས་ཤིག་ཏུ་
26

རང་དགོན་དུ་བཤད་གྲྭ་ཞིག་འཛུགས་རྒྱུའི་འཆར་གཞི་ཡོད་ཚུལ་ཞུས་པར། མཁྱེན་བརྩེ་
རིན་པོ་ཆེ་ནས་བོད་ས་གནས་སྲིད་གཞུང་དང་སྡེ་དགེའི་རྒྱལ་བློན་བཅས་ལས་དགོངས་
ཁྲོལ་བྱུང་ན་ཤིན་ཏུ་ལེགས་ལ། དེ་རིང་རྣམ་དཀར་གྱི་བྱ་བ་རླབས་ཆེན་བསྒྲུབ་རྒྱུའི་
མགོ་ཐོག་མར་གླེང་བའི་ཉི་མ་བཟང་པོ་འདི་ལ་མཁྱེན་བརྩེ་སྐུ་རབས་གོང་འོག་གི་རྟེན་
རྣམས་བཞུགས་པའི་སྐུ་བོང་འདིའི་ནང་ནས་རྟེན་གང་དགའ་ཞིག་བཞེས་ཤིག་གསུངས།
མཁྱེན་རབ་ནས་ལི་སྐུའི་རིམ་པ་མང་པོ་ཕྱི་ནང་བྱས་ནས་བཞུགས་པའི་ཟིའུ་ལྷ་ཁང་གི་
སྐུ་རྒྱབ་ཏུ་ཡིབ་པའི་འཇམ་མགོན་ས་པཎ་གྱི་སྐུ་ཞིག་བཞེས་པས། མཁྱེན་རབ་ཆོས་ཀྱི་
འོད་ཟེར་ཞུ་བ་དེ་འདྲའི་སྐྱེས་བུ་ཞིག་ལོས་ཡིན། དེ་ནི་འགྲོ་མགོན་འཕགས་པའི་ཕྱག་
ནས་མར་གྲགས་པ་མཁྱེན་བརྩེའི་དབང་པོས་ཐུགས་རྩིས་ཆེ་བའི་གྲས་བྱིན་རླབས་ཆེ་
བ་ཞིག་ཡིན་ཅིང་། རྒྱལ་བསྟན་སྤྱི་དང་ཁྱད་པར་འཇམ་མགོན་བླ་མ་ཆེན་པོའི་བསྟན་
པ་ཕྱོགས་མཐར་སྤེལ་ཐུབ་པའི་རྟེན་འབྱུང་དུ་སྣོམས་ཤིག་གསུངས་ནས་ཐོག་མའི་རྟེན་
འབྲེལ་ལེགས་པ་དང་། དུས་དེར་ཁམས་ཕྱོགས་སུ་བོད་གཞུང་ཁྱུང་རམས་མདའ་དཔོན་
དང་བཀྲས་ཐང་མདའ་དཔོན་གཉིས་ཀྱིས་སྲིད་དབང་འཛིན་སྐབས་ཁེལ་བས། དམ་པ་
ཉིད་ཀྱིས་ས་ལུགས་རང་རྐང་འཛིན་པའི་བཤད་གྲྭ་ཞིག་དབོན་སྟོད་དགོན་དུ་འཛུགས་
འཆར་ལ་ཆོག་མཆན་རྒྱབ་སྐྱོར་དང་། དེ་མཚུངས་སྡེ་དགེ་ཚང་ལའང་ཞུས་པར། ཆོག་
མཆན་ཐོབ་ཐོག་མདུན་གནས་གཞི་ཚང་གི་ས་ཞིང་ཡོངས་རྫོགས་ཏེ་རྣ་གཞི་ཉེར་བཞིའི་
ས་ཞིང་བཤད་གྲྭའི་ཐེབས་རྩ་གནང་། ཨ་དགེ་རིན་ཆེན་འཕྲིན་ལས་སྐུ་འཁོར་གསུམ་
དཔལ་སྤུངས་སུ་སྐྱབས་མགོན་རིན་པོ་ཆེའི་མདུན་དུ་དགོངས་ཞུས་དང་མཁན་པོ་ཉིད་

བསུ་མིར་སོང་ནས་ནན་ཞུས་ཆེས་པས་མཐར་དགོངས་ཁྲོལ་བྱུང་སྟེ་རང་དགོན་དུ་ཕྱིར་
ཕེབས། སྡེ་དགེའི་ཆོས་རྒྱལ་ཆེན་པོ་དང་། སྡེ་དགེའི་མདུན་ན་འདོན་ཆེན་པོ་བྱ་རྒོད་
ཚང་། མཁར་ཁག་གཉིས། ར་རུ་ཚང་སོགས་སྦྱིན་བདག་ཁག དབོན་སྟོད་སྡེ་དགོན་
བཅས་ཀྱི་མཐུན་རྐྱེན་དང་། ཁྱད་པར་མཁན་ཆེན་ཉིད་ཀྱི་ཕྱག་ཏུ་དད་རྫས་གང་བྱུང་
ཆུད་ཟོས་སུ་མ་བཏང་བ་ཡོད་རྒུ་རྩལ་སྤྲུག་གི་བདག་རྐྱེན་གྱིས་བཤད་གྲྭའི་སྒྲོལ་མ་ལྷ་
ཁང་ཀ་བ་བཅུ་གཉིས་ཅན་ལོགས་རིས་ཤིན་ཏུ་ལེགས་པ་དང་། ཆོས་ར་ཀ་བཞི་ཅན།
མཁན་པོའི་གཟིམས་ཤག གྲྭ་ཤག་བདུན་ཅུའི་སྐོར། རུང་ཁང་གཉིས། གླིང་ག་བཅས་
གསར་དུ་བསྐྲུན་ནས་བཤད་སྒྲུབ་དཔལ་འབར་གླིང་གི་ཆོས་གྲྭ་ཞེས་མཚན་དུ་གསོལ།
རྟེན་ལ་གསེར་ཟངས་ལས་གྲུབ་པའི་བྱམས་པ་ཁྲུ་བཅུ་གསུམ་ཅན་དང་། ས་པཎ་ཁྲུ་ལྔ་
པ། གོང་མ་གཞན་བཞི་བུ་ཆུང་ལོ་བརྒྱད་ཙམ། ཇོ་བོའི་སྐུ་མདའ་ཚད་མ། གཞན་སྒྲོལ་
མ་ཉེར་གཅིག་གིས་མཚོན་གསེར་སྐུ་ལི་མ་ཅི་རིགས་བརྒྱ་ཕྲག་ལྷག་ཙམ་བཅས་བཞེངས།
དེ་རྣམས་ལ་དཀར་ཆག་ཏུ་གསལ་བ་ལྟར་གྱི་རྟེན་གྱི་རིགས་སྣེ་མང་ཕྱེ་མ་ཞིབ་མོར་བྱས་
པ་གནས་ཆེན་ཁག་གི་ས་སྣ་དང་སིནྡྷ་ར་དང་སྦྱར་ཏེ་གུ་རུ་དང་འཆི་མེད་འཕཊ་མ་གཉིས་
ཀྱི་སྐུ་པར་བཏབ་ནས་གཟུངས་གཞུག་ཏུ་ཕུལ་བར་མཛད་ལ། སྐབས་དེར་དཀར་རོང་
རྟོགས་ལྡན་ནས་སྐུ་འདི་རྣམས་ཀྱིས་རིང་བསྲེལ་ལེན་གྱི་རེད་ཟེར་ནས་བལྟས་པས་ཁབ་
ལེན་གྱིས་ལྕགས་འཛིན་པ་ལྟར་ལེན་འདུག་ཅེས་བློ་གྲོས་ཟླ་བས་གསུངས། ཞལ་ཐང་
ཐུབ་པའི་མཛད་བརྒྱ་དང་། མཛད་བཅུ། གུ་རུ་མཚན་བརྒྱད། གོང་མ་རྣམ་ལྔ་སོགས་
བརྒྱ་ཕྲག་ཙམ་ཤན་ཁེབ་ཏོག་དང་བཅས་ཁྱད་དུ་འཕགས་པ། གསུང་རྟེན་སྐོར་ལ། རྒྱལ་
28

བའི་བཀའ་འགྱུར་རིན་པོ་ཆེ་སྡེ་སྤར་ཚར་གཉིས་དང་། བསྟན་འགྱུར་སྡེ་སྤར་ཚར་གཅིག
ས་སྐྱའི་བཀའ་འབུམ། ངོར་ཆེན་བཀའ་འབུམ། ཀུན་མཁྱེན་བཀའ་འབུམ། སྒྲུབ་ཐབས་
ཀུན་བཏུས། རྒྱུད་སྡེ་ཀུན་བཏུས། ལམ་འབྲས་ཚོགས་སློབ། གདམས་ངག་མཛོད། ཀློང་
ཆེན་མཛོད་བདུན་སོགས་དང་། རྒྱ་བོད་སྔོན་བྱོན་རིས་སུ་མ་ཆད་པའི་གཞུང་འགྲེལ་
སྐོར་གྱི་དཔེ་ཚོགས་ཕོན་ཆེན། དེ་བཞིན་སྒྲ་སྙན་དང་། བཟོ་གསོ། མངོན་སྡེབ། ས་
རྩིས་སྐོར་སོཊ་བསྡོམས་པས་གླེགས་བམ་སྟོང་ཕྲག་ལྷག་བླུས་མཛད་དེ་ཞལ་ཁེབ་གདོང་
དར་དཔེ་རས་གླེགས་ཤིང་གླེགས་ཐག་བཅས་གསར་བཞེངས་གནང་། ཐུགས་རྟེན་སྐུ་
གདུང་ཆ་བརྒྱད་དང་། མཆོད་ཆ་ལ་དུང་དཀར་དམར། རོལ་སིལ། རྔ་གླིང་། མཆོད་
ཏིང་། མཆོད་ཀོང་སོགས་དགོས་རྒུ་ཚང་བ། རུང་ཁང་དུ་ཟི་ལིང་ཁྲོ་ཟངས་ཆེ་ཆུང་རྒྱས་
འདང་སོགས་མདོར་ན་མི་རབས་མང་པོར་གྲ་སྒྲིག་བྱས་པ་ལྟ་བུར་ཡོད་ཅེས་ཟིན་བྲིས་
རྣམས་སུ་འདུག །དེར་གཞུང་བཤད་གནང་བ་ནི། ཇི་སྐད་དུ། སོ་ཐར་མདོ་དང་མདོ་
རྩ་འདུལ་བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་
དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །
རྩ་འཇུག་བཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་
བཅོ་བརྒྱད་ཅེས་སུ་གྲགས། །ཞེས་སྔོན་ས་སྐྱའི་ལྷ་ཁང་ཆེན་མོའི་ནང་དུ་བཤད་རྒྱུན་
བཞུགས་པའི་གཞུང་ལུགས་གྲགས་ཆེན་བཅོ་བརྒྱད་རྒྱ་བོད་ཀྱི་འགྲེལ་ཆེན་ཁག་དང་
བཅས་པ་དང་། འཇམ་དཔལ་བསྟོད་པ་ཡེ་ཤེས་ཡོན་ཏན་བཟང་པོ། དཀོན་མཆོག་རྗེས་

དྲན། ཤེས་རབ་སྙིང་པོ། ཀ་རི་ཀ་ཆེ་ཆུང་། མེ་ཏོག་ཕྲེང་བརྒྱུད། རིགས་ཚོགས་གཞན་
བཞི། རིན་ཆེན་ཕྲེང་བ། བཤེས་སྤྲིང་། ཆོས་དབྱིངས་བསྟོད་པ། དབུ་མ་རྒྱན་རྩ་འགྲེལ།
བསླབ་བཏུས། སྒོམ་རིམ་ཐོག་མཐའ་བར་གསུམ། བི་མ་མི་ཏྲའི་སྒོམ་རིམ་གཉིས།
ཐུབ་པ་དགོངས་གསལ། གོ་རམས་པའི་འདུལ་བ་རྒྱ་མཚོའི་སྙིང་པོ་དང་། དབུ་མ་ལྟ་
བའི་ཤན་འབྱེད། ལྟ་བ་ངན་སེལ། སྤྱི་དོན་ངེས་དོན་རབ་གསལ། སྡོམ་གསུམ་རབ་
དབྱེ་རྩ་འགྲེལ་སྤྱི་དོན་ཁ་སྐོང་དང་བཅས་པ། སྡོམ་གསུམ་འཇམ་དབྱངས་བླ་མའི་དགོངས་
རྒྱན་རྩ་འགྲེལ། སྡོམ་གསུམ་རྣམ་ངེས། སྣང་གསུམ། རྒྱུད་གསུམ། སྤྱི་ལྗོན་གཉིས།
ཀྱེ་རྡོར་རྒྱུད་གསུམ། དུས་འཁོར་འགྲེལ་ཆེན་དྲི་མེད་འོད། རྩ་རྒྱུད་གསང་སྙིང་སོགས་
དང༌། རིག་གནས་སྐོར་ལ་སུམ་རྟགས་གཉིས་དང་། དག་ཡིག་ངག་སྒྲོན། སྔགས་བཀླགས་
ཐབས་ཀྱི་སྐོར། ས་པཎ་མཁས་འཇུག རྩིས་སྐར་ནག རྒྱ་ས་དང་བོད་སའི་སྐོར། །
དབྱངས་ཅན་སྒྲ་མདོའགྲེལ་པ་གསལ་ལྡན་དང་བཅས་པ། སྡེབ་སྦྱོར་རིན་འབྱུང་དང་།
མེ་ཏོག་ཆུན་པོ། སྙན་ངག་མེ་ལོང་མ། མངོན་བརྗོད། གསོ་རིག་རྒྱུད་བཞི་རྩ་འགྲེལ།
བེ་ཌཱུར་དཀར་སྔོན། བྱེ་རིང་ལྷན་ཐབས། ཟློས་གར་གྱི་སྐོར། བཟང་སྤྱོད་བྱམས་སྨོན་
དང་བཅས་པ་སོགས་རྒྱུན་སྲོལ་དང་། སྐབས་འགར་མདོ་མཛངས་བླུན་དང་། བསོད་
ནམས་སྟོབས་ཀྱི་རྟོགས་བརྗོད། མ་ཎི་བཀའ་འབུམ། བློ་སྦྱོང་དོན་བདུན་མ་སོགས་
ཇོ་བོ་བཀའ་གདམས་པའི་བློ་སྦྱོང་ཁག་དང་། ཞེན་པ་བཞི་བྲལ། དག་པོའི་ཐར་རྒྱན།
ཀུན་བཟང་བླ་མའི་ཞལ་ལུང་། ཚིགས་གསུམ་གནད་བརྡེག ཀློང་ཆེན་མཛོད་བདུན།
ངལ་གསོ་སྐོར་གསུམ། ཡོན་ཏན་མཛོད། ཆགས་མེད་རི་ཆོས་དང་། ཆགས་མེད་བདེ་

སྨོན་སོགས་ཀྱི་ལུང་བཤད་བཅས་གནང་ཞིང་། སློབ་མ་ནང་མ་དག་ལ་འཁོར་འདས་
དབྱེར་མེད་དང་། མཁའ་ཀྱེ་དང་མགོན་པོ་བཅས་ཀྱི་དབང་ཁྲིད། ཕྱག་རྫོགས་ཀྱི་སྨིན་
ཁྲིད། ཚོགས་འདོན་སྐོར་གྱི་ལུང་སོགས་ཀྱང་དོན་གཉེར་ཅན་གྱི་ངོར་རྒྱུན་དུ་བསྩལ་
བར་མཛད། ཕྱིས་སུ་སློབ་གྲྭ་འདིར་འགུ་ཟི་ཞབས་དྲུང་ངག་དབང་གཞན་ཕན་རྒྱལ་
མཚན་དང་། ཡེ་ན་གྲགས་པ་འབྱུང་གནས་སོགས་དབུར་བཞུགས་པའི་ཞལ་སློབ་བརྒྱ་
དང་ལྔ་བཅུ་ཙམ་ལ་སྒྲུབ་ཐབས་རིན་པོ་ཆེ་ཀུན་ལས་བཏུས་པའི་སྨིན་གྲོལ་ལུང་བཅས་
ཆ་ཚང་དང་། ངོར་དཀྱིལ་བདུན་གྱི་དབང་ཆེན། མཁའ་སྤྱོད་མའི་བྱིན་རླབས་དང་ཁྲིད།
བེའུ་བུམ་གྱི་པོད་ལུང་བཅས་འཆད་སྤེལ་གནང་། མཁན་ཆེན་ཉིད་དང་འཁྲུལ་ཞིག་བླ་
མ་གྲགས་འབྱུང་གཉིས་ཀྱིས་ཟླ་བ་བཞི་ཡི་རིང་ལ་དྲུང་ས་རུ་གོང་འོག་དང་ངག་དབང་
བསྟན་པའི་རྡོ་རྗེ་སོཊ་ཀྱིས་སྤེལ་ཏེ་ས་སྐྱ་ནས་བརྒྱུད་པའི་གཅོད་ཀྱི་སྐོར་རྣམས་བཀའ་
བསྡུ་མཛད་ནས་པོད་ཆུང་དྲུག་ཏུ་བསྡུས་ཏེ་དབང་ལུང་ཁྲིད་རྣམས་ཕན་ཚུན་གསན་རེས་
དང་། ལུང་རྒྱུན་མ་བཞུགས་པ་ཁ་ཤས་གསར་སྤེལ་མཛད། རབ་བརྟན་མཁན་པོ་དང་
མཁར་མདོ་བླ་མ་སོགས་ལྷུན་པོ་རྩེའི་སློབ་གྲྭར་གདན་དྲངས་ཏེ་ལམ་འབྲས་རྣམ་འགྲེལ་
དང་། བཀའ་འབུམ་སྐོར་གྱི་ལུང་སོགས་སློབ་གྲྭ་བ་རྣམས་དང་ལྷན་དུ་གསན་མཛད་
ཅིང་། ད་ལྟར་འདི་རྣམས་ཀྱི་དབང་ཁྲིད་ཀྱི་རྒྱུན་ཕལ་ཆེ་བའི་བརྒྱུད་པ་བཞུགས་པ་
འདིའི་བདག་རྐྱེན་ལས་བྱུང་བ་ཡང་ཤེས་དགོས་སོ། །གཞུང་ཆེན་བཅུ་གསུམ་ཆ་ལག་
དང་བཅས་པ་རྒྱ་འགྲེལ་ལས་བཏུས་པའི་གཞན་དགའི་མཆན་འགྲེལ་གྱིས་རྩ་བ་མཛད་
དེ་ཁྲིད་པ་དང་། དེ་ལས་གཞུང་ཆེ་བ་རྣམས་ཁྲིད་དུས་སློབ་མ་རྣམས་ཀྱིས་ཐོས་པས་

མཐའ་རྒྱ་ཆོད་པ་དང་བསམ་པས་སྒྲོ་འདོགས་ཆོད་པའི་ཕྱིར་དུ་འཕགས་བོད་ཀྱི་མཁས་
གྲུབ་དག་གིས་སྔ་ཕྱིར་བརྩམས་པའི་གཞུང་འགྲེལ་རྣམས་སུམ་སྤྲུག་དང་བཞི་སྦྲག་མཛད་
དེ་སྤྱི་དོན་མཐའ་དཔྱད་དཀའ་གནད་མན་ངག་རྣམས་རྩལ་དུ་བཏོན་ནས་འཆད་སྤེལ་
གནང་ཞིང་། དེ་ལྟར་ནའང་གྲུབ་མཐའ་ཕྱོགས་རིས་ཆགས་སྡང་གི་གཏམ་དང་། རྟོག་
གེའི་ཚིག་སྐམ་ལ་ཆགས་པའི་མཁས་འདོད་ང་རྒྱལ་ཅན་གྱི་བཤད་ཡུས་གཏན་ནས་མ་
ཡིན་པར། ཉིན་རྟག་པར་བློ་ལྡོག་རྣམ་བཞི་སོགས་བློ་ཆོས་སུ་འགྲོ་བའི་གཏམ་རྒྱས་
བསྡུས་སྣ་ཚོགས་པས་ཀུན་སློང་བཅོས་ནས་གཟོད་བཤད་པ་ལ་འཇུག་སྟེ། བླ་མའི་མན་
ངག་དང་ཉམས་མྱོང་གནད་ཐོག་ཏུ་བསྣུན་ཏེ་གཞུང་གི་དགོངས་དོན་གཏན་ལ་ཕབ་པ་
མཛད་པས་ཞལ་སློབ་ཕལ་ཆེ་བས་གཞུང་ལུགས་ཐམས་ཅད་གདམས་པར་ཤར། གྲུབ་
མཐའ་ཐམས་ཅད་འགལ་མེད་དུ་རྟོགས་ཏེ་མི་ཚེ་རིལ་པོར་ཆོས་ཀྱིས་འདའ་བ་བྱུང་ལ།
ལེགས་འདོམས་ལྷ་ཡི་རྔ་ཆེན་ལས་ཀྱང་། ལུང་རྟོགས་རྒྱལ་བསྟན་ཕྲག་ལ་འདེགས་
པའི། །ཐོས་བསམ་སྒོམ་པའི་རྩལ་ཤུགས་སྐྱེད་དང་། །གུས་རྟག་བརྩོན་པའི་སྐལ་བཟང་
དག་ལ། ། ཡུན་དུ་བསྲིངས་ན་དཀའ་བ་མ་ལགས། །འོན་ཀྱང་རང་ཉམས་མེད་པའི་
བཤད་ཡམ། །ཆོས་དྲེགས་ང་རྒྱལ་རྒྱུ་ལས་མེད་པས། །ཐོས་དོན་འཕྲལ་འཕྲལ་རྒྱུད་
ལ་འབྱོར་པའི། །རྒྱུན་དུ་རང་རྒྱུད་འདུལ་བ་གཅེས་སོ། །ཞེས་དང་། མདོར་ན་ཐོས་
པས་བློ་རྒྱ་བསྐྱེད་ལ། །བར་དུ་བསམ་པས་སྒྲོ་འདོགས་གཅོད་ཅིང་། །ཐ་མར་སྤྲོས་མེད་
ནགས་ཀྱི་རི་སུལ། །ཚུལ་བཞིན་བསྒྲུབ་པའི་བློ་ཐག་ཆོད་དགོས། །ཚེ་འདིའི་ཆེ་ཐབས་
ཕུག་ཏུ་བཅུག་ནས། །ཕྱོགས་རེའི་ཐོས་པ་ང་རྒྱལ་སྣོན་མ། །བླ་མ་བསྟེན་ཚུལ་བཅོས་

མའི་ཁ་གསག །དེ་འདྲ་ཁྱེད་ལ་ཡོད་དོན་མེད་དོ། །སྐྱིད་འདོད་དབེན་པར་ཐུགས་ལ་
བཞེས་ནས། ། རྒོད་དང་རྨུགས་པས་ལོ་ཟླ་མང་པོར། །ཆོས་བརྒྱད་རེ་དོགས་ཡོན་བདག་
ངོ་སྲུང་། །དེ་འདྲ་སྙིང་པོ་མེད་པ་ལོས་དགོངས། །མཐོན་པོའི་ཁྲི་སྟན་བྱིས་པའི་བསླུ་
བྲིད། །དགོན་སྒོག་ཁ་འཛིན་ཟིན་མེད་སོ་ནམ། །གཉེན་གྲོགས་ངོ་སྲུང་སྡིག་པའི་གཡོག་
བཀོལ། །དེ་འདྲའི་ཚུལ་ལས་བྱོལ་བར་གཅེས་སོ། །འགྲོ་འདུག་མང་པོས་མི་ཚེ་སྟོང་
ཟད། །བཤད་བཤད་མང་པོ་རྣམ་གཡེང་འཁོར་ལོ། ། བློ་སྣ་མང་པོས་གཏད་སོ་མེད་
པའི། །བྱ་བྱེད་མང་པོའི་སྤྲོས་པ་བསྐྱུང་ལ། །བླུན་པོས་བསྔགས་པའི་ནོར་དང་ཟང་
ཟིང་། །འདི་སྣང་ཆེ་ཚུགས་རྒྱང་དུ་བསྲིངས་ཏེ། །མཁས་པས་བསྔགས་པའི་དབེན་པའི་
རི་སུལ། །འདི་བདེ་ཕྱི་བདེར་མཛོད་དང་ཨེ་གོ། །ཞེས་དང་། སྡོམ་བརྩོན་ཚུལ་ཁྲིམས་
ཕུན་ཚོགས་ལ་གདམས་པ་ལས། རྟག་ཏུ་རང་རྒྱུད་འདུལ་ལ་དྲན་ཤེས་མེད་ན། །ཆོས་
དྲེགས་ང་རྒྱལ་རང་གཞན་ཕུང་ལས་མེད་པས། །གང་དུ་ཕྱིན་ཀྱང་སྡིག་གྲོགས་ཐབས་
ཀྱིས་བསྲིངས་ཏེ། །བློ་མང་མ་བྱེད་བློ་རྩེ་ཆོས་ལ་དྲིལ་མཛོད། །ཅེས་མང་དུ་འབྱུང་ངོ་། །
སྔོན་གྱི་མཁས་པ་དག་གིས་གཞུང་བཤད་གནང་ཚུལ་འདི་ལྟར་ཡིན་འདུག་ནའང་དེང་
དུས་ཀྱི་མཁས་རློམས་མང་ཆེ་བས་ནི་ཁ་ཕྱིར་བལྟས་ཀྱི་སྟོང་བཤད་དང་། རྟོག་གེའི་
ཚིག་ཁྲིད་ལ་་སྙིང་པོར་བཟུང་སྟེ་མཁས་འདོད་ཀྱི་སྤྲོས་པས་ས་རྒྱ་རི་སྐོར་ཨེ་ཐོན་བལྟ་
བ་ལས་འདི་འདྲ་ཞིག་དགོས་སྣང་རྩ་བ་ནས་ཤར་མི་འདུག་ཅིང་། མཁྱེན་པ་འགའ་རེས་
ཀྱང་དེ་ཉིད་གོ་ཡུལ་ཙམ་དུ་ལུས་ཏེ་ལག་ལེན་དོན་ཐོག་ཏུ་འདེབས་པ་ཉུང་བས་བཤད་
པའི་དོན་འབྲས་ཤིན་ཏུ་ཆུང་བར་སྣང་ངོ་། །ཆོས་གྲྭ་འདིར་རྒྱལ་དབང་ཀརྨ་པ་ཆེན་པོ་

དཔལ་ལྡན་རབ་བྱུང་རིག་པའི་རྡོ་རྗེ་ཕེབས་ནས་ཕན་ཚུན་ཆོས་འབྲེལ་བཞེས་པ་དང་།
ཡུལ་མི་སྐྱ་སེར་མང་བར་དབང་དང་མཐོང་གྲོལ་ཞྭ་ནག་མཇལ་ཁ་གནང་། མཁྱེན་བརྩེ་
རིན་པོ་ཆེ་འཇམ་དབྱངས་ཆོས་ཀྱི་བློ་གྲོས་དང་། བྱམས་མགོན་ཏཱ་ཡི་སི་ཏུ་པདྨ་དབང་
མཆོག་རྒྱལ་པོ། ཀོང་སྤྲུལ་ཡང་སྲིད་དཔལ་ལྡན་མཁྱེན་བརྩེའི་འོད་ཟེར་སོགས་སྐྱེས་
མཆོག་དུ་མས་ཞབས་ཀྱིས་བཅགས་པ་དང་། ས་སྐྱའི་སྔགས་སྐོར་གནང་དུས་ཁང་སར་
མཁན་ཆེན་ངག་དབང་བློ་གྲོས་གཞན་ཕན་སྙིང་པོ་དང་། དིལ་མཁྱེན་རབ་གསལ་ཟླ་
བ། བྲག་གཡབ་བློ་གྲོས་རྒྱལ་མཚན་སོགས་མང་པོས་གསན་བཞེས་གནང་ཞིང་། དམ་
པ་རིན་པོ་ཆེས་བྱོན་ཁར་རིགས་ཀྱི་བདག་པོ་མངའ་གསོལ་བའི་བརྡ་ལ་དབུ་ཞྭ་ས་ཞུ་
ཞིག་ཀྱང་ཕུལ་བར་མཛད། རྒྱུན་གྱི་སྒྲིག་སྲོལ་ལ་ཉིན་བཞིན་ཐོ་རེང་གི་དུས་སུ་དུང་
དཀར་གྱི་སྒྲས་བསྐུལ་ནས་མལ་ལས་ལངས་ཏེ་རང་སྦྱོང་དང་། ནམ་གསལ་བ་དང་
གཙུག་ལག་ཁང་དུ་འཚོགས་ནས་པུས་བཙུགས་ཐལ་སྦྱར་གྱིས་རྒྱུན་ཆགས་གསུམ་པ་
དང༌། སྒྲོལ་མ་ཟབ་ཏིག དཀོན་མཆོག་རྗེས་དྲན། བསམ་པ་ལྷུན་འགྲུབ། བར་ཆད་
ལམ་སེལ། རྣམ་རྒྱལ་གཟུངས་རིང་། གདུགས་དཀར་མཆོག་གྲུབ་་མ། རྒྱལ་མཚན་
རྩེ་མོའི་དཔུང་རྒྱན། སེང་གདོང་བསྙེན་བཟློག ཤེར་སྙིང་བཟློག་པ་བཅས་ཚར་གསུམ།
བསྔོ་སྨོན་རྒྱས་བསྡུས་གང་རིགས་བཅས་མཛད་དེ་གྲོལ། དེ་ནས་ཆོས་གྲྭ་ཁང་དུ་ཕེབས་
ཏེ་ཆོས་གོས་སྣམ་སྦྱར་གསོལ་ནས་གནས་བརྟན་ཕྱག་མཆོད་དང་། སྒྲོལ་ཆོག བསམ་
ལྷུན། བར་ཆད་ལམ་སེལ། གདུགས་དཀར་མཆོག་གྲུབ་མ་བཅས་གསུངས་ནས་ཆབ་
བསིལ། དེ་ནས་མཁན་པོ་ཆོས་ཁྲིའི་སྟེང་བྱོན་ནས་རྒྱུགས་བཞེས་མཚམས། བྱང་འདྲེན་
34

པས་བསྐུལ་ཏེ་འཇམ་དཔལ་བསྟོད་པ་གང་བློ་མ་དང་། འཆད་བྱའི་གཞུང་མཛད་པ་པོའི་
བསྟོད་པ། ས་སྐྱ་པཎྜི་ཏའི་ཐུགས་རྒྱུད་བསྐུལ་བའི་གསོལ་འདེབས། མཎྜལ་འབུལ་བ།
ཆོས་འཁོར་བསྐོར་བར་བསྐུལ་བ་བཅས་གསུངས་གྲུབ་པ་དང་། མཁན་པོས་གསུང་
གདངས་སྙན་པོས་གསོལ་འདེབས་དང་ཉན་པར་བསྐུལ་བ་སྔོན་དུ་འགྲོ་བས་གཞུང་ཆེ་
ཆུང་གཉིས་རེའི་བཤད་པ་གནང་མཐར་བསྔོ་བས་རྒྱས་བཏབ་སྟེ་གྲོལ་ནས་མཁན་སློབ་
ཀུན་གྱིས་རྒྱལ་སྲས་ལག་ལེན་རེ་གསུངས་བཞིན་གླིང་བསྐོར་རེ་མཛད། ཕྱི་དྲོར་སྐྱོར་
དཔོན་དག་གིས་སྐྱོར་སྦྱོར་དང་འབྲེལ་དྲི་བ་དྲི་ལན་དང་། ཕྱི་འཚོགས་ལ་ལྷ་བརྒྱད་
གཏོར་བསྔོ་དང་། བསྐང་བསྡུས་ཁ་ཤས། ལྟུང་བཤགས། གསུར་བསྔོ། སྨོན་ལམ་
རྣམ་ལྔ་བཅས་གསུངས་ཤིང་། གསོན་གཤིན་གྱི་རིམ་གྲོ་བསྒྲུབ་དགོས་རྣམས་ཀྱང་ཐད་
ཀར་སྨིན་བསྒྲུབས་གནང་མཛད། ཉིན་རེར་ཐུན་གསུམ་རེ་སྡོམ་ཞིང་ཐུན་རེ་ལ་ཆོས་
ཁྲིམས་ཚོས་ཐུན་བཤེར་ཐེངས་གཉིས་རེ་བྱེད། དུས་མཆོད་ལ་ཆོ་འཕྲུལ་ཟླ་བའི་ནང་
ཚེ་ལྷ་རྣམ་གསུམ་གྱི་ཆོ་ག་ཚེ་མདོ་སོགས་དང་བཅས་པ་དང་། ལམ་འབྲས་བླ་མཆོད།
ལྷ་བརྒྱད་བསྐང་གསོ། རྒྱལ་བའི་བཀའ་འགྱུར་རིན་པོ་ཆེ་དག་སྒྲོག ཆོ་འཕྲུལ་སྨོན་
ལམ་བཅས་དང་། ལོ་ཟད་སེང་གདོང་གཏོར་བཟློག་ཉིན་ལྔ་བཅས་འཚོགས་ཤིང་།
ཉིན་འཚོགས་ལ་སྟོན་པའི་དུས་ཆེན་རྣམ་བཞི་དང་། གནམ་སྟོང་ནམ་ཚེས་ལ་གནས་
ཆོག་དང༌། ཚེས་བརྒྱད་གང་ཚེས་ལ་སྨན་ལྷའི་མདོ་ཆོག་རྒྱས་པ། ཟླ་བ་དང་པོའི་ཚེས་
བཅུ་བཞི་ལ་མི་ལའི་མགུར་འབུམ། ས་སྐོར་ཆེན་མོ། དགའ་ལྡན་ལྔ་མཆོད་སོགས་དང་།
ཁྱད་པར་མགོ་ཟླའི་ཚེས་བཅུ་བཞི་ས་པཎ་དུས་ཆེན་ལ་མཆོད་པའི་རྣམ་གྲངས་མང་པོས་
35

གླིང་ཕྱི་ནང་ཀུན་ཁྱབ་པར་བྱས་ཏེ་ས་པཎ་བླ་མཆོད་གསུངས་ཤིང་། སྡེ་སྣོད་འཛིན་པ་
ཚོས་ཐུབ་པའི་སྐྱེས་རབས་དང་། མཛད་བཅུ། གྲུབ་མཐའ་སོ་སོའི་ལོ་རྒྱུས། ལྟ་བའི་
བཞེད་སྲོལ་སོགས་ཀྱི་འབེལ་གཏམ་དང་། རྩོད་པའི་བགྲོ་གླེང་། བློ་གསལ་གཞན་
གྱིས་པོད་ཆེན་ཁག་གི་རྩ་བ་ཐུགས་ཐོགས་ནས་བཏོན་ཏེ་ལེགས་བཤད་ཀྱི་མཆོད་སྤྲིན་
སྤྲོ་བ་སོགས་ཀྱིས་ཉིན་མཚན་འདའ་ཞིང་། སྐབས་དེར་འབྲི་ཆུ་ཤར་ནུབ་ཀྱི་སྐྱ་སེར་
སྟོང་ཕྲག་དུ་མ་འདུ་འཛོམས་ཀྱིས་མཇལ་ཕྱག་བྱེད་སྲོལ་བྱུང་། ཚོགས་མང་ལ་དཀོར་
རྫས་བྱུང་བ་རྣམས་ལོ་བསྟར་ཐེངས་གཉིས་རེ་བགོ་བཤའ་ལྷག་ལུས་མེད་པ་མཛད་ཅིང་།
སྐུ་སྒེར་ལ་ཟུར་འབུལ་བྱུང་བ་རྣམས་ཀྱིས་རྟེན་གསུམ་གསར་བཞེངས་ཀྱི་རྒྱུ་དང་། ལོ་
གསར་སྐབས་གྲྭ་མང་ལ་ལོ་སྟོན་ཕུལ་བ། ཆོ་འཕྲུལ་ཟླ་བར་བཀའ་འགྱུར་དང་ཚེ་ཆོག་
སོགས་ཉིན་བཅོ་ལྔ་ལྷག་ཙམ་རེ་འཚོགས་པར་འཚོ་བ་སྦྱར་བ་སོགས་ཀྱིས་གཙང་དག་
གནང་བ་ལས་གསོག་འཇོག་དང་རྒྱས་སྤྲོས་གཏན་ནས་མི་མཛད། སློབ་གྲྭའི་འཚོ་བའི་
ཐེབས་རྩར་བསྩལ་བའི་འབྲོག་འབངས་ཀྱི་མར་རྒྱུན་དང་ཞིང་གི་སྟོན་ཐོག་བཅས་ལོ་
བཞིན་བསྡུས་ཏེ་ཕོག་གྲྭ་སོ་ལྔའི་གྲྭ་རེ་ལ་ལོ་བསྟར་མར་བོད་རྒྱ་བཅོ་བརྒྱད་དང་། ནས་
རྒྱ་མ་སུམ་བརྒྱ་རེ། ཉིན་བཞིན་སྔ་འཚོགས་གཉིས་ལ་དུས་ཇ་ཐེངས་གཉིས་རེ་དང་། ཉིན་
འཚོགས་རྣམས་ཀྱི་སྐབས་སུ་མཆོད་པ་དང་མང་ཇ་དྲུག་རེ་བཞེས་འཇམ་རེ་བཅས་སྦྱོར་
འཇགས་བསྩལ། དབོན་སྟོད་ཡུལ་དགོན་ཐུན་མོང་ནས་ལོ་རེ་བཞིན་ཆོ་འཕྲུལ་དུས་
ཆེན་དང་བསྟུན་ནས་འབྲི་ཆུ་ལྷོ་བྱང་གི་ཡུལ་པ་རྣམས་དང་། དགོན་ཡས་མས་ཀྱི་དགེ་
འདུན་པ་བཅས་བསགས་ནས་ཐེག་ཆེན་གསོ་སྦྱོང་སྔོན་དུ་འགྲོ་བས་མ་ཎི་རིལ་སྒྲུབ་དང་
36

འབྲེལ་མ་ཎི་དུང་ཕྱུར་རེ་འགྲོ་ངེས་བྱེད་ཅིང་། ཉིན་བཞིན་མཁན་ཆེན་ནས་སྐྱ་སེར་མང་
ཚོགས་ལ་མདོ་སྡེ་ཟ་མ་ཏོག་དང་། པདྨ་དཀར་པོ་སོགས་ཀྱི་ཆོས་འབྲེལ་ཟབ་རྒྱས། མཐར་
གྲོལ་ཉིན་རིལ་བུ་བཀྱེ་བ་དང་། ཚོགས་མཆོད་རྒྱས་སྤྲོས་བཅས་མཛད་པ་དང་། གཞན་
ཡང་མཁར་མདོ་དང་རབ་བརྟན་སོགས་ས་ཕྱོགས་དུ་མར་ཆོས་སྦྱིན་དང་ཐེབས་རྩ་གནང་
ནས་དུང་སྒྲུབ་གསར་དུ་བཙུགས་ཏེ་ཐར་པའི་ས་བོན་ཐེབས་ངེས་མཛད། མདོ་སྔགས་
བསྟན་བཅོས་རྣམས་དང་ཁྱད་པར་གསོ་རིག་གི་གཞུང་ནས་བསྟན་པའི་ནད་གསོ་ཐབས་
མཐའ་དག་ཐུགས་ལ་མངའ་སྟབས་དུས་རྒྱུན་ནད་པ་ཚོའི་རྩ་ཆུ་སོགས་ལ་གཟིགས་ཏེ་
སྨན་ཡང་བསྡུ་བསྒྲུབས་མཛད་ནས་གནང་སྟེ་ཉམ་ཐག་པའི་འགྲོ་བ་མང་པོ་ལ་ཚེ་སྲོག་
གཉིས་པ་བསྩལ། ཉེ་སྐོར་དུ་ན་ཤི་གལ་ཆེན་བྱུང་དུས་བྱོན་ཏེ་ནད་པ་ལ་དབང་ཁྲུས་
བཀའ་བསྒོ་བཅས་དང་། སྦྱིན་བདག་གལ་ཆེན་སར་གཡང་སྒྲུབ་དགོས་དུས་མགོན་
དཀར་གྱི་སྒོ་ནས་གཡང་སྐྱབས་བཅའ་སྒྲུབ་ཚད་ལྡན། གཤིན་པོ་ལ་ཤུལ་ལུས་ཀྱི་འབྱོར་
པ་དང་བསྟུན་ནས་ཐར་པ་ཆེན་པོའི་མདོ་ཆོག་དང་། སྨན་ལྷའི་མདོ་ཆོག འཁོར་བ་
དོངས་སྤྲུགས་བཅས་ཅི་རིགས་གསུངས་ནས་འབྲེལ་ཚད་དོན་ལྡན་དུ་མཛད། སྨན་ལྷའི་
ཆོ་ག་གསུང་དུས་མཁན་ཆེན་གྱི་ཕྱག་བཞེས་སུ་སྦྱོར་བར་སྨན་ལྷའི་དཀྱིལ་འཁོར་དང་
སྨན་ཐང་བཀྲམ་སྟེ་གདུགས་དང་བ་དན་གྱིས་བརྒྱན་ཅིང་། དངོས་གཞིའི་ཚེ་ཚིགས་
བཅད་ཐམས་ཅད་ལ་མདོ་གདངས་དང་། ཚིགས་ལྷུག་པ་རྣམས་དྲིལ་བརྡ་བྱེད། མཆོད་
པ་འབུལ་བ་སོགས་ཡན་ལག་ལྷག་མ་དྲུག་པོ་འདོན་དགོས་པ་རྣམས་ལ་རྗེས་ཆོག་སྐབས་
ཀྱི་ཡན་ལག་དྲུག་པ་ཚིགས་ལྷུག་རྒྱས་པ་དེ་འདོན་ལ། བྱང་ཆོག་དང་འབྲེལ་བ་ཡིན་ན་
37

སྔགས་ཀྱི་བཟླས་དམིགས་ཀྱི་མཇུག་ཏུ་བུམ་པའི་ཆུ་ལ་ཐིམ་པས་དག་བྱེད་ཡེ་ཤེས་ཀྱི་
བདུད་རྩིའི་ཆུ་རྒྱུན་དུ་བྱིན་གྱིས་བརླབས། བྱེ་མ་ལ་ཐིམ་པས་སྡིག་སྒྲིབ་སྦྱོང་བྱེད་རེག་
གྲོལ་གྱི་རྫས་སུ་བྱིན་གྱིས་བརླབས་པར་གྱུར་ཅེས་བཏགས་པར་མཛད། རྗེ་ཉིད་གདན་
འདྲེན་ཞུ་མི་ཐུབ་པའི་དབུལ་པོ་ནུས་མེད་འདྲ་ཤི་བར་གསན་ཚེ་ཇ་གསོལ་ལྕིབ་གང་དང་།
མཆོད་མེ་ཞལ་ཟས་བཅས་བསྣམས་ནས་ཕར་བྱོན་ཏེ་བྱང་ཆོག་མཛད་པར་གསུངས་ལ།
འདི་ནི་དེང་དུས་ཀྱི་རྒྱུད་ཀོ་སྒོག་ལས་གྱོང་། བདག་འཛིན་སྐྱེ་བོ་ལས་ཐུ། ཟ་འདོད་མེ་
ལྟར་འབར་བའི་གྲོང་ཆོག་པ་རྣམས་ཀྱིས་རྨི་ལམ་དུའང་རྨི་བར་དཀའ་བའི་རྣམ་ཐར་
ཞིག་ཏུ་སྣང་ངོ་། །ཤིང་རྟ་༡༩༥༤ལོར་སྡེ་དགེའི་རྒྱལ་རབས་ཉེར་གསུམ་པ་སྡེ་བཙུན་
འཇམ་དབྱངས་དཔལ་མོས་དབུ་འཛིན་དང་རྩ་བའི་སྦྱིན་བདག་མཛད་དེ་དགོན་ཆེན་
མཛེས་ཕུ་ལྷ་ཁང་གི་འཁྲིས་སུ་གྲྭ་ཤག་བདུན་ཅུ་ཙམ་གསར་དུ་བཞེངས། ཕྱི་ལོའི་ལོ་
སྨད་ཙམ་ལ་ཁང་ལས་མཐར་སོང་སྟེ་མཁན་ཆེན་ཉིད་ཆེད་དུ་གདན་འདྲེན་ཞུས་སྐབས།
དབོན་སྟོད་དུ་སྐུ་ཚ་བློ་གསལ་བསྟན་འཛིན་ཞལ་ཚབ་ཏུ་བཞག་ནས་ཕེབས་ཏེ་གནས་
གསར་བ་ཀུན་དགའ་ལེགས་པའི་འབྱུང་གནས་ཀྱི་བཞུགས་གནས་གནས་གསར་ཁང་
དུ་བཞུགས་གདན་འཇགས། ས་འཇམ་སྦགས་སྒྲུབ་ཀྱི་བྱིན་རླབས་དང་། དབྱངས་ཅན་
དཀར་མོའི་རྗེས་གནང་། འཇམ་དཔལ་མཚན་བརྗོད་ཀྱི་ལུང་བཤད་བཅས་ཀྱིས་ཆོས་
སྒོ་ཕྱེས་ཏེ་ཕོག་གྲྭ་ཉེར་ལྔ་དང་ཟུར་བཞུགས་བཅས་ཀྱི་འདུས་པ་ལ་སོར་མདོ་དང་། ཀཱ་
རི་ཀཱ་ལྔ་བཅུ་པ། སྤྱོད་འཇུག རྒྱུད་བླ་མ། དབུ་མ་རིགས་ཚོགས་ལྔ། བཞི་བརྒྱ་པ། འཇུག་
པ་རྩ་འགྲེལ། ཀ་མ་ལ་ཤི་ལའི་སྒོམ་རིམ་ཐོག་མཐའ་བར་གསུམ། བི་མ་མི་ཏྲའི་སྒོམ་

རིམ་ཅིག་ཆར་བ་དང་རིམ་གྱིས་པ། ས་པཎ་ལེགས་བཤད་རིན་གཏེར་བཅས་ཀྱི་གཞུང་
བཤད་ལོ་ངོ་གཉིས་མ་ཟིན་ཙམ་ལ་གནང་ཞིང་། དགོན་ཆེན་མཁས་པ་བཀྲ་ཤིས་རྒྱལ་
མཚན་དང་རྒྱལ་མཚན་བླ་མ་ཆོས་གྲགས་རྒྱ་མཚོ་གཉིས་ཀྱིས་སྐྱར་སྦྱོང་མཛད། སྐབས་
དེར་༧གོང་ས་ལྷ་མིའི་རྣམ་འདྲེན་རྒྱལ་དབང་ཐམས་ཅད་མཁྱེན་ཅིང་གཟིགས་པ་ཆེན་
པོ་བསྟན་འཛིན་རྒྱ་མཚོ་སྲིད་གསུམ་དབང་བསྒྱུར་མཚུངས་པ་མེད་པའི་སྡེ་དཔལ་བཟང་
པོ་མཆོག་གིས་རྒྱ་ནག་ནས་ཕྱིར་ཆིབས་ཀྱི་ཁ་ལོ་བསྒྱུར་བ་དང་ཁེལ་བས། ཕུན་ཚོགས་
ཕོ་བྲང་གི་བདག་ཆེན་རིན་པོ་ཆེ་ངག་དབང་ཀུན་དགའ་བསོད་ནམས་དབུས་དགོན་སྡེ་
ཁག་གི་བླ་སྤྲུལ། དགེ་འདུན། དཔོན་རིགས་ཁག །མི་དམངས་དང་བཅས་པས་ཕེབས་
ལམ་དུ་སྐུ་བསང་དང་། མཆོད་རྫས་སྤོས་སྣེ། སེར་སྦྲེང་བཅས་ཀྱིས་ཕེབས་བསུ་ཟབ་
རྒྱས་ཞུས་ནས་སྡེ་དགེའི་ཕོ་བྲང་དུ་ཞབས་སོར་འཁོད། མཁན་ཆེན་མཁྱེན་རབ་ཞབས་
ཀྱིས་༧གོང་ས་ཆེན་པོ་མཆོག་ལ་ཞབས་བརྟན་ཞིག་ཕུལ་བས་ཐུགས་དགྱེས་ཚོར་ཆེན་
པོས་དབུ་ཐོག་ཏུ་བཞེས་ནས་བཀླགས་མཛད། གསེར་བྲིས་ཤིག་གནང་དགོས་ཕེབས་
པར། དེ་འཕྲལ་ནས་མཁན་ཆེན་གྱིས་གསེར་བྲིས་མཛད་དེ་ཕུལ་བ་དང་། སུས་ཀྱང་
མ་ཚོར་བར་བྱས་ནས་ཉིད་རྣམ་གཉིས་ཀྱིས་གསུང་གི་བདུད་རྩིའི་མོལ་བ་མང་དུ་གནང་།
བཞུགས་ཞག་གཅིག་མཛད་དེ་བླ་སྤྲུལ་དང་། དགེ་འདུན། དཔོན་ཁག །མི་སེར་ཕོ་མོ་
བཅས་ལ་འཕགས་པ་ཐུགས་རྗེ་ཆེན་པོ་སྤྱན་རས་གཟིགས་ཀྱི་བཀའ་དབང་དང་ལུང་
བཅས་བསྩལ། ས་སྐྱའི་བདག་ཆེན་རིན་པོ་ཆེ་དང་། སྡེ་དགེ་ཡུམ་སྲས། བླ་སྤྲུལ། དགེ་
འདུན། དཔོན་ཁག་བཅས་ཀྱིས་མཎྜལ་རྟེན་གསུམ་དང་། སོ་སོའི་འཁོས་བསྟུན་གྱི་འབུལ་
3g

བ་ཕུལ་བ་སོགས་བགྱིས། སྐྱབས་མགོན་བདག་ཆེན་ཀུན་དགའ་བསོད་ནམས་ལས་
ཀྱེ་རྡོར་གྱི་དབང་དང་། འཁོན་ལུགས་རྡོ་རྗེ་ཕུར་པའི་དབང་སོགས་གསན་ཅིང་། བདག་
ཆེན་མཆོག་གི་ཐུགས་བཞེད་ལྟར་གཞུང་བཤད་གདམས་སྐོར་བཅས་གནད་སྨིན་བསྩལ་
ཏེ་བཞེད་སྐོང་གྲུབ། དེ་དུས་སྐུ་ཚེའི་ཡིག་མཁན་བཅུ་གཉིས་ཙམ་སྣོད་རུང་དུ་བྱས་ཏེ་
མགོན་པོའི་བེའུ་བུམ་བྲི་བཅུགས་པ་དང་། ཐང་ལྷ་ཚེ་དབང་གིས་སྤར་རྩ་བྲིས་ཏེ་སྡེ་
བཙུན་འཇམ་དབྱངས་དཔལ་མོས་སྤར་དུ་བཞེངས་པའི་གནས་བཅུའི་ཐང་ལྡེབ་ལ་གཞིར་
བྱས་ནས་གནས་བརྟན་བཅུ་དྲུག་གི་ཐང་ཀ་སོགས་ཞལ་ཐང་བཟང་ལེགས་མང་པོ་གསར་
བཞེངས་གནང་། དགོན་ཆེན་དགོན་གཞུང་དུ་བསྟན་སྲིད་སྤྱིའི་རིམ་གྲོར་དུང་སྒྲུབ་དང་
བསྐང་གསོ་གྲངས་མང་འཚོགས་པའི་ཚོགས་དབུར་ཕེབས་ཏེ། སྐྱ་སེར་མང་ཚོགས་ལ་
འོད་ཟེར་ཅན་མའི་རྗེས་གནངདང་། ཆོས་འབྲེལ་ཟབ་པ་བཅས་གནང་མཐར་ད་ནི་སློབ་
དཔོན་རིན་པོ་ཆེའི་བཀའ་ཐང་སོགས་ལུང་བསྟན་ཁག་དང་། དུས་ཀྱི་བབས། དམ་
སྲིས་བྱེད་སྟངས་བཅས་གང་ལ་བརྟག་ནའང་སངས་རྒྱས་ཀྱི་བསྟན་པ་ནི་ལ་ཁའི་ཉི་མ་
དང་བན་རྒན་བདག་དང་འདྲ་བར་སྣང་བས་ཐུགས་ལ་ཞོག་ཅེས་སོགས་ཕེབས། ཆོས་
གྲགས་རྒྱ་མཚོ་གདན་ཚབ་ཏུ་བཞག་ནས་ཕྱིར་ཕེབས་ཏེ་སྔར་བཞིན་འཆད་སྤེལ་གྱིས་
དུས་འདའ་བར་མཛད་དོ། །རྗོད་བྱེད་ཚིག་གི་སྦྱོར་བ་སྡེབ་ལེགས་ཤིང་བརྗོད་དོན་གཏིང་
ཟབ་པའི་ལེགས་བཤད་གསུང་རྩོམ་གྱི་སྐོར་ལ། ཀུན་མཁྱེན་བླ་མ་གཞན་ཕན་བྱམས་
པའི་གོ་ཆའི་གསུང་བསྐུལ་དང་དུ་བླངས་ཏེ་ཚད་མ་རྣམ་འགྲེལ་གྱི་མཆན་འགྲེལ་ཡང་དག་
རིགས་པའི་གཏེར་མཛོད་ཉི་མའི་སྣང་བ་པོད་གཅིག་མཛད་པ་འཇམ་དབྱངས་ཆོས་ཀྱི་
40

བློ་གྲོས་ཀྱིས་རྫོང་སར་དུ་སྤར་དུ་བཞེངས་ཤིང་། དེའང་མཁྱེན་སྤྲུལ་རིན་པོ་ཆེས་སྤར་
བྱང་སྨོན་ཚིག་ལས། དེ་ཕྱིར་འཇམ་དབྱངས་བླ་མ་གཞན་ཕན་པ། །ཆོས་ཀྱི་སྣང་བས་
བསྐྲུན་པའི་སྲས་ཀྱི་གཙོ། །སྡེ་བདུན་མཁྱེན་རབ་ཀླུ་དབང་རོལ་མཚོ་ལས། །ལེགས་
བཤད་རིགས་པའི་འོད་ཟེར་འཕྲོ་འདི་བྱུང་། །འདི་ཀོ་རིགས་པའི་འཇུག་སྒོ་ཟླ་མེད་
པས། །ཆོས་སྦྱིན་མི་ཟད་སྤར་དུ་སྒྲུབས་ཤིག་ཅེས། །གཞན་ཕན་གསུང་གི་ཟླ་ཤེལ་
བདུད་རྩི་ཡིས། །བདག་བློ་དད་པའི་ཀུ་མུད་མཆོག་ཏུ་རྒྱས། །ཞེས་གསུངས་སོ། །རྗེ་
བཙུན་ས་སྐྱ་པའི་བསྟན་འཛིན་ཆེན་པོ་རྣམས་ལ་གདུང་དབྱངས་གསོལ་འདེབས་མོས་
གུས་དག་པའི་མཆོད་སྤྲིན་དང༌། སྟོན་པ་ཐུགས་རྗེ་ཅན་ལ་ཞེན་པ་བཞི་བྲལ་གྱི་གནད་
དང་སྦྱར་ཏེ་ཐུགས་དམ་གནད་བསྐུལ་གྱི་གསོལ་འདེབས་བྱིན་རླབས་ཆར་འབེབས། རིཊ་
བདག་ཀུན་བཟང་བླ་མ་གཞན་ཕན་ཆོས་ཀྱི་སྣང་བའི་ཡོན་ཏན་གྱི་ཆ་ཤས་ལ་ཅུང་ཟད་
བསྔགས་པ་བློ་ལྡན་དགྱེས་པའི་མཆོད་སྤྲིན། མདོ་སྲིབ་པ་ཐུབ་བསྟན་རྒྱལ་མཚན་ལ་
ལེགས་པར་འདོམས་པ་ལྷ་ཡི་རྔ་སྒྲ། ཉིད་ཀྱི་མཛད་རྗེས་ལས་བརྩམས་ཏེ་གླེང་བའི་
ཉམས་མགུར་སྤྲང་ཕྲུག་གི་དམ་བཅའ། སྒ་ཐར་ལམ་པ་ཚུལ་ཁྲིམས་ཕུན་ཚོགས་ལ་གནང་
བའི་ཆོས་དང་མཐུན་པའི་གཏམ་བཅས་ནི་ཞལ་སློབ་རྣམས་ཀྱིས་དབོན་སྟོད་དུ་སྤར་དུ་
བརྐོས་མཛད། སྤར་དུ་མ་འཁོད་པ་ལ་ལྷ་འབྲང་མཁན་པོ་གྱང་དམར་པདྨ་བསྟན་འཛིན་
དང༌། ས་དཀར་ཡང་སྤྲུལ་བློ་གྲོས་རྣམ་རྒྱལ། ཉེ་གནས་སྐལ་བཟང་རྒྱ་མཚོ་གསུམ་ལ་
གསོ་རིག་རྒྱུད་བཞིའི་བཤད་པ་ཟླ་བ་དྲུག་ལ་གནང་སྐབས་མཛད་པའི་ནད་སྨན་སྤྱོད་
པའི་ཉམས་ཡིག་དང་། འཚོ་བྱེད་ལས་དང་པོ་ལ་ཉེ་བར་མཁོ་བའི་ཟིན་ཏིག་གཅེས་པར་

བཏུས་པའི་ཁ་སྐོང་ཡང་ཏིག་སྨན་གྱི་སྦྱོར་སྡེབ་འཆི་མེད་བདུད་རྩིའི་བཅུད་ལེན་ལྡེབ་
གཉིས་བརྒྱ་ལྷག་ཡོད་པ་དང་། བཀའ་དྲིན་སུམ་ལྡན་གྱི་འགྲན་བྲལ་རིགས་ཀྱི་བདག་
པོ་ཀུན་གཟིགས་མ་ཧཱ་པཎྜི་ཏ་གཞན་ཕན་ཆོས་ཀྱི་སྣང་བའི་རྣམ་ཐར་རྒྱས་པ། བླ་མ་
ངག་དབང་མཁྱེན་བརྩེས་གསོལ་བ་བཏབ་པའི་ངོར་མཛད་པའི་མཁན་ཆེན་རང་གི་རྣམ་
ཐར། དུས་ཆེན་རྣམས་ཀྱི་ངོས་འཛིན་འགྱུར་ཁྱད་དང་བཅས་པ་དང་བླ་མ་རྣམས་ཀྱི་
འཁྲུངས་འདས་དུས་ཚིག་རེའུ་མིག་ཏུ་བཀོད་པ། དབོན་སྟོད་ལྷུན་པོ་རྩེའི་སློབ་གྲྭ་བཤད་
སྒྲུབ་དཔལ་འབར་གླིང་གི་གཙུག་ལག་ཏུ་བླ་མ་ཡི་དམ་མཁའ་འགྲོ་ཆོས་སྲུང་འཁོར་
བཅས་ཀྱི་སྣང་བརྙན་གསར་བསྐྲུན་སྐབས་ཀྱི་ནང་རྟེན་གཟུངས་གཞུག་གི་དཀར་ཆག་
དང༌། ཞལ་བྱང་སྨོན་ཚིག་ཚན་པ་དྲུག བྱི་དགེ་ངག་དབང་སེངྒེའི་དོན་དུ་མཛད་པའི་
མ་ལ་ཕན་པའི་མགུར་མ་སྐྱོ་གླུ། དུང་མདོ་བློ་གྲོས་རྣམ་རྒྱལ་ལ་གནང་བའི་ཕ་མ་དྲན་
པའི་ཞལ་གདམས། བྲག་གཡབ་པ་བློ་གྲོས་རྒྱལ་མཚན་ལ་གདམས་པ། ཁྱུང་པོ་སྐལ་
ལྡན་ལ་སྤྲིང་ཡིག བླ་རྣལ་བྱིན་རླབས་ཉིན་བྱེད་འགུགས་པའི་ལྕགས་ཀྱུ། བླ་རྣལ་སྒོམ་
དོན་མདོར་བསྡུས་ཟབ་མོ། ལྷ་འབྲང་མཁན་ཚུལ་ཁྲིམས་མཐར་ཕྱིན་སོགས་ཀྱི་གསོལ་
འདེབས་བློ་ཀ་རེ་ཅན་སོགས་ལུང་རྟོགས་ཀྱི་བསྟན་པ་རིན་པོ་ཆེ་མི་ཉམས་ཡུན་གནས་
ཆེད་འཆོས་སྐྱོབས་གཉིས་ལྡན་གྱི་ལེགས་བཤད་རྩོམ་གྱི་ཕྲེང་བ་མང་དུ་སྤེལ་ནའང་།
རང་རྣམ་ལྡེབ་ཤར་བཅོ་ལྔ་ཅན་དང་དུས་རྒྱུན་གཟིམ་མལ་ཉེ་སྐོར་ཤོག་དྲིལ་ཕོན་ཆེར་
ཡོད་པ་རྣམས་གྱོད་གཞིའི་རྒྱུར་དོགས་ནས་དུས་འགྱུར་སྐབས་ཞུགས་ལ་ཕུལ་ཚར་འདུག་
ལ། གཞན་མང་པོ་ཞིག་ཀྱང་བསྐུལ་བ་པོ་སོ་སོས་ཁྱེར་ནས་རྩ་འཐོར་དུ་སོང་ཞིང་། ཁོ་
42

བོས་གསུང་ཚན་བཅུ་ཕྲག་གཉིས་ལ་ཉེ་བ་རྙེད་པ་རྣམས་ཞུས་དག་དང་ལུང་སྤེལ་གྱི་སྲི་
ཞུ་དང་བཅས་ལོགས་སུ་བསྒྲིགས་ཡོད་དོ། །ཆོས་ཀྱི་འཁོར་ལོ་བར་མེད་དུ་བསྐོར་བའི་
བདག་རྐྱེན་ལས་བྱུང་བའི་གསུང་སྐྱེས་སློབ་མའི་ཚོགས་ལ། དཔལ་ས་སྐྱའི་ཕུན་ཚོགས་
ཕོ་བྲང་གི་བདག་ཆེན་ངག་དབང་ཀུན་དགའ་བསོད་ནམས་འཇིགས་བྲལ་ཕྱོགས་ལས་
རྣམ་རྒྱལ་དང་། ངོར་ཆེན་རྡོ་རྗེ་འཆང་གི་ཆོས་ཀྱི་ཁྲི་ལ་མངའ་བསྒྱུར་བའི་ཁང་སར་
མཁན་པོ་ངག་དབང་བློ་གྲོས་གཞན་ཕན་སྙིང་པོ། མཁྱེན་བརྩེའི་འཕྲིན་ལས་ཀྱི་སྤྲུལ་
པ་འཇམ་དབྱངས་ཆོས་ཀྱི་བློ་གྲོས། དིལ་མཁྱེན་རིན་པོ་ཆེ་བཀྲ་ཤིས་དཔལ་འབྱོར་རམ་
འགྱུར་མེད་ཐེག་མཆོག་བསྟན་པའི་རྒྱལ་མཚན། སྡེ་གཞུང་སྤྲུལ་སྐུ་ཨེ་འཇམ་མམ་འཇམ་
དབྱངས་ཀུན་དགའ་རྒྱལ་མཚན་བཅས་ཡོངས་རྫོགས་ཐུབ་བསྟན་རྒྱ་མཚོའི་མཛོད་འཛིན་
མཁས་གྲུབ་ཆེན་པོ་རྣམ་པ་ལྔ། བྲག་གཡབ་པ་འབེ་ཉ་བློ་གྲོས་ལུང་རྟོགས་རྒྱལ་མཚན་
དང་། མདོ་སྲིབ་པ་ཐུབ་བསྟན་ཆོས་ཀྱི་རྒྱལ་མཚན་ཏེ་རྣམ་དཔྱོད་འགྲན་ཟླ་དང་བྲལ་
བའི་ཐུགས་སྲས་རྒྱལ་མཚན་མཐའ་ཅན་གཉིས། སྡེ་གཞུང་ཆོས་འཕེལ་ལམ་འཇམ་
དབྱངས་ཀུན་དགའ་རྣམ་རྒྱལ་དང་། གཙང་གསར་མཆོག་སྤྲུལ་འཇམ་དབྱངས་ཀུན་
དགའ་རྒྱལ་མཚན། ཁང་དམར་རིན་ཆེན་རྡོ་རྗེ། གོ་འཇོ་ཚེ་དབང་ལྷ་དར། རྫོང་སར་
འཛིང་པ་དགེ་ཚུལ། དུང་མདོ་བློ་གྲོས་སེངྒེ་། བྲག་གཡབ་གཙང་གསར་ཐུབ་བསྟན་
བཅས་གཞུང་ལུགས་རབ་འབྱམས་སྨྲ་བ་ལ་ཐོགས་པ་མེད་པའི་མཁས་པ་བརྒྱད། དགོན་
ཆེན་དབྱར་གནས་མཁན་པོ་དབོན་བླ་ཡེ་ཤེས་བློ་གྲོས་དང་། ཤར་བླ་མ་ཡེ་ཤེས་འབྱུང་
གནས། དབྱར་གནས་མཁན་པོ་པད་ལུའམ་བསོད་ནམས་མཆོག་གྲུབ། རྒྱལ་མཚན་
43

བླ་མ་ཆོས་གྲགས་རྒྱ་མཚོ་བཅས་དཔལ་ལྡན་ལྷུན་འགྲུབ་སྟེང་གི་ཆོས་ཀྱི་ཁྲི་ལ་མངའ་
བསྒྱུར་བའི་བླ་ཆེན་བཞི། ཟུར་མང་པདྨ་རྣམ་རྒྱལ་དང་། སྒོ་རུ་འཇམ་དཔལ། དགྱེས་
ལྷ་བླ་མ། ཇ་ར་ཚུལ་ཁྲིམས་བཟང་པོ་བཅས་འགྲོ་མགོན་བཀའ་བརྒྱུད་པའི་ཕྱོགས་ཀྱི་
མཁས་པ་བཞི། འབྲུག་བློན་པོའི་སྲས་སངས་རྒྱས་བློ་གྲོས་དང་། རྒྱལ་པོའི་སྲས་པད་
དཀར་ཏེ་མཁས་པའི་བྱ་བ་གསུམ་ལ་ཐོགས་པ་མེད་པའི་འབྲུག་ཡུལ་གྱི་མཁས་པ་གཉིས།
གཙང་བཟང་ལྡན་མཁན་པོ་བསྟན་འཛིན་རྒྱ་མཚོ་དང་། གཙང་པ་དཔལ་ལྡན་བློ་གྲོས་
ཏེ་གཙང་ནས་ཕེབས་པའི་ལུང་དང་རིགས་པའི་དབང་ཕྱུག་གཉིས། ཁྱུང་པོ་སྐལ་ལྡན་
དང་། དབོན་སྟོད་བློ་གསལ་བསྟན་འཛིན། རྟོགས་ལྡན་མཁས་གྲུབ་སྟེ་མདོ་རྒྱུད་རྒྱ་
མཚོས་མགྲིན་པར་བརྒྱན་པའི་ཤེས་རབ་ཅན་གསུམ། མདོ་སྲིབ་པ་ངག་དབང་ཀུན་
དགའ་དབང་ཕྱུག་དང་། སྒ་ལེན་དབོན་སྤྲུལ་ཀུན་དགའ་ཟླ་བའམ་ནམ་མཁའི་ནོར་བུ་
སྟེ་འཕྲིན་ལས་ཕྱོགས་མཐར་ཁྱབ་པའི་མཁས་པ་གཉིས། རབ་བརྟན་མཁན་པོ་ཐུབ་
བསྟན་འཕེལ་རྒྱས་དང་། ཡེ་ན་འཁྲུལ་ཞིག་གྲགས་པ་འབྱུང་གནས་ཏེ་གྲུབ་པ་ཐོབ་པའི་
སྐྱེས་མཆོག་རྣམ་པ་གཉིས། ཡེ་ན་གཡུ་སྒྲ་སྙིང་པོའི་སྤྲུལ་སྐུ་འཇམ་དབྱངས་དང་། ལྷ་
འབྲང་དཔའ་བོ་སྟག་ཤམ་རྡོ་རྗེ་བདུད་རྩི་རྩལ་ཏེ་ཨོ་རྒྱན་པདྨའི་བརྒྱུད་འཛིན་གཏེར་སྟོན་
རྣམ་པ་གཉིས། བཀྲ་དགོན་མཁན་པོ་བསོད་ནམས་བློ་གྲོས་དང་། ཁྲི་ཚོ་བླ་མ་ཡེ་ཤེས་
ལེགས་སྒྲུབ། མཁར་མདོ་བླ་མ་བློ་གྲོས་རྒྱ་མཚོ། དགོན་ཆེན་བླ་མ་དཔལ་ལྡན་བློ་གྲོས་
བཅས་སྒྲུབ་པ་མཛད་དེ་ཉམས་རྟོགས་ཡོན་ཏན་གྱིས་ཕྱུག་པའི་རྣལ་འབྱོར་པ་བཞི། འགུ་
ཟི་ཞབས་དྲུང་གཞན་ཕན་རྒྱལ་མཚན་དང་། ཡེ་སྤྲུལ་ངག་དབང་ཕུན་ཚོགས་དོན་འགྲུབ།
44

ཀྱེ་སྐུ་འཕྲིན་ལས་ཆོས་འཕེལ། ངོར་པ་དཔོན་སློབ་རྡོ་རྗེ་རྒྱལ་མཚན་བཅས་བཤད་ཉན་
སྤེལ་མས་འདའ་ཞིང་བསྟན་ལ་བཀའ་དྲིན་ཆེ་བ་བཞི། བླ་མ་ངག་དགའ་དང་། བཟང་
དགའ། ཤེས་དགའ། བཀྲ་དགའ་བཅས་ཀྱི་སྐུའི་མཁས་པ་དགའ་བའི་མཚན་ཅན་བཞི།
ཐང་ལྷ་ཚེ་དབང་དང་། ལྷ་པ་དུང་དགའ་ཏེ་བཟོ་རྩལ་མཆོག་ཏུ་གྱུར་པའི་ལྷ་བཟོ་བ་
གཉིས། ཨུ་རུ་ཀུན་བཟང་ཉི་མ་དང་། ཀ་རོང་རྟོགས་ལྡན་ཏེ་ཐོས་དོན་ཉམས་བཞེས་
མཛད་པའི་ཚེ་མཚམས་པ་རྣམ་པ་གཉིས། ངག་དབང་མཐུ་སྟོབས་དང་། འཇམ་དབྱངས་
ཀུན་བཟང་། སྒྲུབ་བརྩོན་ནོར་བཟང་། དབྱར་གནས་མཁན་པོ་བློ་གྲོས་བསྟན་འཕེལ་
བཅས་ཡང་ཚར་གྱི་ལྷུན་འགྲུབ་སྟེང་གི་རྣལ་འབྱོར་པ་བཞི། ར་རུ་འཇམ་དབྱངས་བློ་
གྲོས་དང་། སྤར་ཁང་བཀྲ་ཤིས་རྡོ་རྗེ་སྟེ་བསྟན་འགྲོ་སྤྱི་ལ་མཛད་རྗེས་ཆེ་བའི་མི་ཆེན་
རྣམ་པ་གཉིས། གཞན་ཡང་ཁྲི་འདུ་མཁན་པོ་མཆོག་ཉིད་དང་། བཀྲ་ཤིས་བསམ་འགྲུབ།
མཁར་མདོ་ཡེ་ཤེས་སེངྒེ་། མཁར་མདོ་དཔལ་ལྡན་བཟང་པོ། ལྷ་འབྲང་པདྨ་བསྟན་
འཛིན་དང་། ལྷ་འབྲང་མཁྱེན་རབ་དཔལ་འབྱོར། ལྷ་འབྲང་ཐུབ་བསྟན་ཀུན་བཟང་།
སྟག་གཟིག་ཤེས་རབ་རྒྱལ་མཚན་དང་། མཆོག་གྲུབ། ཚ་བ་སྒང་པ་ཆེ་ཆུང་གཉིས། ཝ་
ར་འཇམ་བློ། ཀུན་དགའ་རྣམ་རྒྱལ། རབ་བརྟན་མཁན་པོ་སྙན་གྲགས་རབ་རྒྱས། མདོ་
སྲིབ་ཡོན་ཏན་རིན་ཆེན་དང་། བློ་གྲོས་ཆོས་གྲགས། དོན་བཀྲ། བཀྲ་དགོན་ངག་དབང་
མཁྱེན་བརྩེ། བོན་བླ་སྟག་ཞིབ་སེངྒེ་ཉི་མ། དབོན་སྟོད་ཚུལ་ཁྲིམས་བསྟན་འཛིན་སོགས་
སློབ་མའི་གཙོ་བོ་ཤེས་ཚོད་ཙམ་སྨོས་པ་ཡིན་ཞིང་། མདོར་ན་སྟོད་འབྲས་འབྲུག་ནས་
སྨད་རྒྱ་ནག་པོའི་བར་གྱི་མཁས་དང་གྲུབ་པའི་སློབ་ཚོགས་བུང་བའི་ཚང་བརྡོལ་བ་ལྟར་
45

བྱོན་ཏེ་འཁོར་ལོ་གསུམ་གྱི་བྱ་བས་བསྟན་འགྲོའི་དོན་རྒྱ་ཆེ་བར་མཛད་ཅིང་། དེང་སང་
ཡང་དེ་དག་གི་སློབ་བརྒྱུད་ཡང་སློབ་ཏུ་གཏོགས་པ་རྣམས་ཀྱི་ཐུགས་བསྐྱེད་ལས་རྗེ་བླ་
མའི་འཕྲིན་ལས་ཀྱིས་ཤར་ནུབ་ཀྱི་འཛིན་མའི་ཁྱོན་ཀུན་ཁྱབ་བཞིན་པ་ལ་གཟུར་གནས་
རྣམ་དཔྱོད་ཅན་རྣམས་ཀྱིས་བཀའ་དྲིན་རྗེས་སུ་དྲན་པར་འཚལ་ལོ། །
གསུམ་པ་ནི། དེ་ལྟར་སྐུ་ཚེ་ཕལ་ཆེར་འཆད་ཉན་གྱིས་འདའ་བར་མཛད་པས་རྫོང་
གསར་མཁྱེན་བརྩེའི་དབང་ཁང་བཀྲ་ཤིས་འཆི་མེད་གྲུབ་པའི་དགའ་ཚལ་དུ་འཆི་མེད་
འཕགས་མའི་སྙིང་ཐིག་ཟླ་བ་དྲུག་ལ་བཞུགས་པ་དང་། དབོན་སྟོད་སློབ་གྲྭའི་གཟིམས་
ཆུང་དུ་དཔལ་ཀྱེ་རྡོ་རྗེའི་གཞི་བསྙེན་རྒྱས་པ་དང་། མགོན་པོ་ཕྱི་ནང་གི་ལྗགས་བསྙེན་
སོགས་མཛད་པ་ཙམ་ལས་དམིགས་བསལ་བཅད་རྒྱ་སོགས་རྒྱ་ཆེར་ལོགས་སུ་གནང་
ཁོམ་མ་བྱུང་ནའང་། མདོ་སྔགས་ཀྱི་གཞུང་བཤད་ཆེ་ཆུང་ཅི་མཛད་པ་ཐམས་ཅད་ཀྱང་
བྱང་ཆུབ་ཀྱི་སེམས་རིན་པོ་ཆེ་གཅིག་ཏུ་བསྡུས་ནས་རྒྱུན་གྱི་ཉམས་ལེན་དང་འབྲེལ་པ་
ཁོ་ན་གསུངས་ཤིང་། ཆོས་ཚིག་གཅིག་འཆད་རྩོད་རྩོམ་གསུམ་གནང་བ་ཡན་ཆད་ཀྱང་
ཉོན་མོངས་པའི་གཉེན་པོ་འགྲོ་ངེས་མཛད་པས་སྒྲུབ་པའི་དགོས་པའང་དེར་ཟད་ལ།
གཞན་དགའ་ཡབ་སྲས་ཀྱིས་གཞུང་ཆེན་བཅུ་གསུམ་ལ་ཐོས་བསམ་དཔྱིས་ཕྱིན་པ་རེ་
སྔོན་དུ་སོང་ཕྱིན། སྔོན་འགྲོ་འབུམ་ལྔའི་བསགས་སྦྱོང་མ་གྲུབ་ཀྱང་བློ་སྦྱོང་ལ་དེ་ལས་
ལྷག་པ་མི་དགོས་ཞེས་གསུངས་སྲོལ་བྱུང་བའང་ཤིན་ཏུ་མད་དོ། །དུས་རྒྱུན་དགོངས་
ཐུན་བསྡམས་ནས་སྔ་ཐུན་མ་གྲོལ་བར་ངག་བཅད་ནས་བསྐྱེད་རྫོགས་ཀྱི་ཏིང་ངེ་འཛིན་
ལ་ཐུཊ་གཞོལ་བ་ལས་གཡོལ་བ་མི་མངའ་ལ། ནམ་ཕྱེད་ཅུང་གཟིམས་པའང་གཟིམས་

འབོ་གྲུ་བཞི་མ་ཞིག་ཡོད་པར་དྲང་པོར་གཟིམས་པ་ལས་དུས་རྒྱུན་སྐུ་ཆིངས་ནང་མ་མི་
བཀྲོལ་བ་དང་། ཉིན་མོར་གཟིམ་བང་དུ་བཞུགས་དུས་སུའང་སྐུ་དྲང་པོར་བསྲངས་ཏེ་
ཐུགས་དམ་ལ་བརྩོན་པ་ལས་མཉམ་རྗེས་ཡ་བྲལ་བ་ལྟ་བུ་གཏན་ནས་མི་མངའ་བ་ཞལ་
སློབ་རྒྱུན་བཅར་རྣམས་ཀྱིས་གཅིག་མཚུངས་སུ་གླེང་། འཇིག་རྟེན་མཐུན་འཇུག་ཏུ་ཟབ་
མོ་ནང་གི་དེ་ཁོ་ན་ཉིད་ལ་ཚུལ་བཞིན་དུ་བརྩོན་པའི་ཚུལ་གྱིས་ཐུན་མོང་ནང་གི་དངོས་
གྲུབ་བརྙེས་པའི་ཚུལ་མཐོང་ཐོས་བྱུང་བའང་། ས་སྐྱ་བདག་ཆེན་ངག་དབང་མཐུ་སྟོབས་
དབང་ཕྱུག་མདུན་གསེར་གྱི་རྟེན་དང་བཅས་རང་དགོན་དབོན་སྟོད་དུ་ས་སྐྱའི་ཆོས་གྲྭ་
ཆེན་པོ་ཞིག་ཚུགས་ཡོད་པར་སྲུང་མ་འཇིག་རྟེན་གྱི་ལྷ་དང་མ་འདྲེས་པ་ཞིག་དགོས་ཞེས་
ཞུ་ཤོག་ཕུལ་བའི་བཀའ་ལན་དུ་མཁན་ཆེན་ཉིད་བླ་མ་དམ་པ་བསོད་ནམས་རྒྱལ་མཚན་
གྱི་སྐྱེ་སྲིད་ཡིན་པའི་ཞལ་གསལ་དང་འབྲེལ་བླ་མ་དམ་པ་བསོད་ནམས་རྒྱལ་མཚན་གྱི་
ཐུགས་དམ་རྟེན་མགོན་པོ་གུར་ལྷ་བརྒྱད་ཀྱི་ཐང་ནག་རྙིང་པ་ཞིག་གི་རྒྱབ་ཏུ་བཀའ་གཏད་
ཕྱག་བྲིས་ཕྱག་བསྟར་མ་ཡོད་པ་དང་། འཇམ་མགོན་དབང་སྡུད་སྙིང་པོའི་པཎ་ཞུ་བཅས་
བསྩལ་གནང་མཛད་དེ་དབོན་སྟོད་དུ་འབྱོར། ཡེ་ཤེས་པ་དངོས་སུ་བྱོན་པའི་མཚན་མར་
ཕྱི་ནང་མཁན་པོས་ཆོས་རའི་ཚོགས་པར་མདང་སུམ་ས་གཡོ་བ་དང་། ཆོས་གྲྭ་འདི་ཉིད་
མེ་ཡི་ཕུང་པོ་ཞིག་ཏུ་གྱུར་ནས་དམར་འུར་གྱིས་འབར་ཏེ་འགུལ་ཤིག་ཤིག་བྱེད་འདུག་
ཅེས་གསུངས། ཆོས་ར་ཁང་གི་རྟེན་གཏོར་བརྗེ་དུས་ཤིག་ཏུ་ལྔ་ཚར་ལས་སྤུ་རྨ་བྱའི་སྒྲོ་
ལྟ་བུ་འོད་ཁྱུག་ཁྱུག་བྱེད་ཅིང་། མཐེབ་མཛུབ་ཀྱི་བར་དུ་བཙིར་བས་ཕྱེ་མ་ལེབ་ཀྱི་སྒྲོ་
བཙིར་བ་ལྟར་འགྲོ་བ་རིང་ཐུང་མཛུབ་གང་ཙམ་རེ་ཡོད་པ་གྲངས་མེད་པ་སྐྱེས་ལ། འདི་

ནི་ཞལ་གྱི་བེའུ་བུམ་ལས་ཆོས་དེའི་སྒོ་ནས་ལས་བཞིའི་ཕྲིན་ལས་འགྲུབ་པའི་རྟགས་སུ་
གསུངས་ཤིང་། བཀའ་ལས། རྡོ་རྗེ་འཆང་འཇམ་དབྱངས་བློ་གཏེར་དབང་པོས་ང་ལ་
ཟབ་ཆོས་འདིའི་ཆོས་བཀའ་ཡོངས་རྫོཊ་གནང་ནས་དབོན་སྟོད་ཕྱོགས་ཀྱི་གདུག་འདྲེའི་
གཉེན་པོ་ཞིག་ཏུ་འགྱུར་འགྲོ་གསུངས་ནས་བཀའ་གཏད་བྱུང་གསུངས་ནས་གླེགས་ཤིང་
ལ་ཐོད་སྐམ་བྲིས་པའི་པོད་ཅིག་དགོན་གསར་བླ་མ་ལ་མགོན་པོའི་ཁྲིད་གནང་དུས་བསྟན་
པར་མཛད། འབྲུག་པ་སངས་རྒྱས་ལ་གཏོར་སྒྲོམ་ནས་ཅ་ལག་ཅིག་ལེན་བཅུགས་དུས་
སངས་རྒྱས་ཕྱག་ལག་མེས་ཚིག་པ་ལྟ་བུའི་ཚ་འཕགས་བྱས་ཏེ་སྐྲག་སྔངས་སྐྱེས་པར། དེ་
འཕྲལ་མཁན་པོ་སྐུར་བཞེངས་ནས་ཅ་ལག་ཕྱིར་བཏོན། སློབ་མ་ཚོ་ལ་ཅི་འདུག་ལྟོས་
གསུངས་པར་བལྟས་པས་གཏོར་སྒྲོམ་ནང་ཞལ་རྒྱན་སོགས་ཟིལ་པ་ཁྲོམ་མེ་གསོན་པོ་
ལྟ་བུའི་ཞལ་བྲམ་གཟུགས་ཀྱི་ཞལ་འབག་ཆུང་ངུ་ཞིག་འདུག་པ་ཀུན་གྱིས་མཐུན་པར་
མཇལ་གསུངས། སློབ་མ་རྣམས་ཀྱིས་མཐོང་སྣང་འདྲ་མིན་བྱུང་བ་ལ། ཉིན་གུང་ཆོས་
ཁྲིད་གྲོལ་འཕྲལ་ཞིག་ཏུ་མཁར་མདོ་གཉེར་རྒན་ནས་སྐུ་བཅར་ཞུ་འདུན་གྱིས་གཟིམས་
བང་སྒོ་ནས་བལྟས་པ་དང་དངངས་སྐྲག་ཅིག་སྐྱེས་ཏེ་ཕྱིར་ལོག མཁན་པོས་ཉེ་གནས་
ནམ་མཁའ་མཐའ་ཕྱིན་ལ་ད་ལྟར་སྒོ་ཁ་ནས་བལྟ་མཁན་དེ་སུ་རེད་གསུངས་པར། མཁའ་
མདོ་གཉེར་རྒན་རེད། ཁོ་དངངས་སྐྲག་ཆེན་པོ་ཞིག་སྐྱེས་ནས་ཕྱིར་ལོག་སོང་ཞུས་པས།
འོ་ཅུང་ཞིག་མ་ལེགས། རང་རྫོང་སར་ཡོད་དུས་ཕ་ཚེ་རིང་དཔལ་འབྱོར་ལ་དེ་འདྲ་ཞིག་
བྱུང་སྟེ་བར་ཆད་ལྟ་བུས་རྫོང་གསར་དུ་ཚེ་འཕོས་སོང་གསུངས། གཉེར་རྒན་ནས་བླ་
མའི་གཟིམས་ཁྲིའི་སྟེང་ན་སྟག་ཁྲ་བོ་མཆེ་སྡེར་ཅན་ཞིག་ཡོད་པ་མཐོང་སྟེ་ཕྱིར་བྲོས་བྱས་
48

པ་ཡིན་ཞེས་བཤད། ཞོགས་པ་སྔ་མོར་སྟག་ཞིག་བོན་བླ་ཉི་མ་སེངྒེས་སྐུ་བཅར་ཞུས་
སྐབས་བཞུགས་ཁྲིའི་ཐོག་སྟག་དམར་ཁྲ་ཞིག་ཉལ་ནས་ཡོད་པ་མཐོང་སྟེ་ཕྱི་རོལ་དུ་ཅུང་
ཞིག་བཞུགས། དེ་ནས་བླ་མའི་མདུན་བཅར་བས་ཐུགས་དགྱེས་ཉམས་ཀྱིས་བཞུགས་
འདུག་ལ། བོན་བླ་སུརྱ་ཧ་རིས་མཁན་ཆེན་ཉིད་དབལ་སྲས་སྟག་ལ་མེ་འབར་གྱི་སྤྲུལ་
པ་ཡིན་པར་བཞེད་ཅིང་། ངོར་ཆེན་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ལའང་
ཆུང་དུས་འདི་འདྲའི་གཟིགས་སྣང་ཞིག་བྱུང་འདུག་སྟེ། དཀོན་ལྷུན་རྣམ་ཐར་རབ་སྙན་
ལྷའི་རྔ་དབྱངས་ཞེས་བྱ་བ་ལས། དེ་སྐབས་ཡོངས་འཛིན་དམ་པ་ས་སྐྱར་ཕེབས་པ་ཞིག་
གི་དུས། རྗེ་འདི་གཟིམ་མལ་དུ་གཟིམས་ནས་ཡོད་པ་ལ་སྟག་ཕྲུག་ཅིག་ཉལ་བསྡད་
པའི་གཟིགས་སྣང་བྱུང་ནས། མལ་ས་དེ་ན་སུ་འདུག་གསུངས། བྱིས་པ་དེ་འདུག་ཞུས་
ཞེས་གྲག་གོ། །ཞེས་གསུངས་སོ། །ཡང་མཁའ་མདོ་གཉེར་རྒན་གྱིས་མཁན་ཆེན་གྱི་
གཟིམས་ཁང་སྒོ་ཡོལ་བསལ་ཏེ་བལྟས་སྐབས་ཤིག་ཏུ་ཕྱིར་ལོག་སོང་བར། བླ་མས་ད་
གཟོད་སྒོ་ཁ་ནས་བལྟ་མི་དེ་སུ་རེད་ཕེབས་པར། ཉེ་གནས་པས་མཁར་མདོ་གཉེར་པ་
འཇམ་དབྱངས་ཤེས་རབ་ཡིན་ཚུལ་ཞུས། དེ་སྐབས་འཇམ་དབྱངས་ཤེས་རབ་ཀྱི་མཐོང་
སྣང་ལ་དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་གནྡྲིའི་བེ་ཅོན་ནམ་མཁའ་ལ་འཕྱར་
བ་གཟི་བརྗིད་བལྟ་བས་ཆོག་མི་ཤེས་པ་ཞིག་བྱུང་སྟེ་དེའི་ཟིལ་མ་བཟོད་ནས་ཕྱིར་འོང་
བ་ཡིན་ཅེས་བཤད། ཡང་ཉིན་ཞིག་བྱུ་དགེ་ངག་དབང་སེངྒེ་བླ་མའི་མདུན་ཡོང་སྐབས་
སྒོ་ཁ་ནས་ཕྱག་ཐལ་མོ་སྦྱར་ཏེ་ཕྱིར་སོང་བར། བཞུགས་ཁྲིའི་སྟེང་ན་ཡེ་ཤེས་ཀྱི་མགོན་
པོ་ཆེར་གནག་ལ་གཟི་བརྗིད་ཤིན་ཏུ་ཆེ་བ་ཞིག་བྱུང་སྟེ་ཕྱིར་ཡོང་ཚུལ་བཤད་ཅིང་། མཁན་
49

ཆེན་གྱིས་དེ་སུ་རེད་ཕེབས་པར། བྱུ་དགེ་རེད་ཞུས་པས། ཁོ་ཅི་ཕྱིར་མར་ལོག་འགྲོ་
ཡིན་ན་ཡར་ཤོག་གྱིས་གསུངས་ནས་བཅར་བས་དུས་རྒྱུན་ལྟར་བཞུགས་ཡོད་པ་བྱུང་།
བཀའ་འགྱུར་ལུང་གསུངས་དུས་ཤིག་མཁར་མདོ་གཉེར་པ་བླ་མའི་མདུན་ཞུ་མཇལ་
འོངས་ནས་སྒོ་ནས་བལྟས་དུས་རྗེ་བླ་མ་མཆོག་ནས་བཀའ་འགྱུར་ལུང་ཞུ་མཁན་མིན་
པའི་བླ་སྤྲུལ་མང་པོ་ཞིག་ལ་ཆོས་གསུང་གིན་འདུག་པར། ཁོ་མྱུར་དུ་ཕྱིར་ལོག་ནས་སྐུ་
ཚ་མཁས་གྲུབ་དང་ཁྱུང་པོ་སྐལ་ལྡན་སོགས་ལ་མཁན་ཆེན་མདུན་བླ་སྤྲུལ་ངོ་མི་ཤེས་
པ་མང་པོ་འདུག་པ་སུ་རེད་ཟེར། ཁོང་རྣམས་ཀྱིས་བླ་ཆེན་འདྲ་གློ་བུར་དུ་བྱོན་པ་མིན་
ནམ་སྙམ་ནས་བླ་མའི་མདུན་སོང་བས་མཁན་ཆེན་གཅིག་པུར་བཞུགས་འདུག་པ་ཞིག་
བྱུང་། རྗེ་བླ་མ་ཨརྱ་དེ་ཝ་ཞུ་བའི་བླ་མ་སྤྱན་ཡ་ཅན་ཞིག་གདན་དྲངས་ཏེ་བཀའ་འགྱུར་
གྱི་ལུང་གསུངས་ཤིང་། འབུམ་དེ་དབོན་སྟོད་རྒྱལ་ཁང་ནང་བཞུགས་པའི་གསེར་དངུལ་
སྤེལ་མས་བྲིས་པའི་འབུམ་དེ་གཡར་ནས་པོད་གཉིས་ཚར་སྐབས། ཚོགས་གྲལ་དུ་དབོན་
སྟོད་རྒྱལ་པོ་དངོས་རྒྱུག་བྱས་ནས་བདག་གི་འབུམ་ཁུར་ཤོག་ཟེར་ནས་ལབ་པ་དང་
བཀའ་འགྱུར་བླ་མ་བསྙུང་། མཁན་པོ་མཁྱེན་རབ་དང་། ཞབས་དྲུང་གཞན་ཕན་རྒྱལ་
མཚན། དཔོན་སློབ་རྡོ་རྗེ་རྒྱལ་མཚན་གསུམ་གྱིས་བཀའ་བསྒོ་དྲག་ཏུ་མཛད་པས་བླ་
མ་བསྙུན་ལས་གྲོལ་བ་དང་། ཡང་མཁར་མདོ་གན་ཇ་སྤྲུལ་སྐུ་འབྱུང་པོ་སྟོབས་ཆེན་ཞིག་
གིས་བརླམས་ཏེ་སྲོག་རྩའི་སྙིང་ནད་ལྟ་བུས་བསྙུན་ཚབ་ཆེ་བ་ཞིག་བྱུང་སྟེ་གཏོ་བཅོས་
རིམ་གྲོ་གང་ཟབ་བསྒྲུབས་ཀྱང་ཕན་སྐྱེད་མ་བྱུང་སྐབས། འཇམ་དབྱངས་ཆོས་ཀྱི་བློ་
གྲོས་ལ་བརྟག་པ་ཞུས་འབྲས་སུ་དབོན་སྟོད་མཁན་ཆེན་གདན་ཞུས་བྱས་ན་ཕན་ངོ་ཤར་

ཞེས་གསུངས། མཁན་ཆེན་ཉིད་གདན་འདྲེན་ཞུས་ཏེ་ཉིན་མོར་དཀར་གསུར་ཞིང་ཁམས་
ཀུན་ཁྱབ་དང་མཚན་མོར་དམར་གསུར་རེ་གསུངས་ནས་ཞག་བདུན་ལ་གསུར་ཆེན་
བརྒྱུད་མར་བཏང་བས་སྤྲུལ་སྐུ་བསྙུན་ལས་ཐར་ཞིང་། སྤྲུལ་སྐུའི་སྣང་ངོར་མཁན་ཆེན་
གྱིས་བྲག་འདྲེའི་ཚོགས་ལ་ཟས་གོས་གསེར་དངུལ་སོགས་གང་དགོས་ནམ་མཁའི་མཛོད་
ལྟ་བུ་བྱིན་པས་མགུ་ཚིམས་ཡི་རང་སྟེ་ཕྱིར་བཏང་བ་དང་བྲོས་པས་བརྒྱལ་སོང་ལ། དེ་
ལས་སད་མ་ཐག་ནད་ལས་སང་དྲག་ཏུ་བྱུང་འདུག་གསུངས། ཕ་ཡུལ་གཙང་ནས་ཡིན་
པའི་བོད་དམག་བཅུ་དཔོན་ཕུར་བུ་ཚེ་རིང་ནས་དུས་རྒྱུན་རྔོན་བྱས་ཏེ་འཚོ་ཐབས་བྱེད་
པ་དང་། ཡང་ནང་ཞིག་གླ་བ་ཞིག་བསད་པར་སོང་སྟེ་པཀི་འཁྲུངས་ཡུལ་བྱེ་ཆེན་བྱེ་མའི་
ཆུ་མིག་ཅིག་ནས་ཆུ་བཏུང་བས་གཟི་སེར་ཁྲ་ཆུ་མིག་དགུ་པ་ཅན་ཞིག་རྙེད། ཁོས་མཁན་
ཆེན་མདུན་ཁྱེར་ཏེ་ཉར་བཙོང་གང་བྱེད་བརྟགས་པ་ཞུས་པས། ནང་པར་ཉི་མ་ཤར་དུས་
གཟི་ཕར་ཞོག་ལ་བསང་ཐོངས། དེ་ནས་སྔར་ལྟར་འདུག་ན་ཁུར་ཆོག་འདྲ་ཞེས་ཕེབས།
བོད་པས་ཇི་གསུངས་བཞིན་བྱས་པས་རེ་ཞིག་ན་འགྲེ་ལྡོག་འདྲ་འགའ་བྱས་ཏེ་སྤྲུལ་སེར་
ཁྲ་ཞིག་ཏུ་གྱུར་ནས་ཁུང་བུ་ཞིག་ཏུ་འཛུལ་སོང་བས་དངངས་སྐྲག་ཆེན་པོ་སྐྱེས་ཏེ་སྐྱབས་
འཇུག་ཞུས་པས། རྔོན་མི་བྱེད་པའི་དམ་བཅའ་གྱིས་དང་ཀླུ་བདུད་ཀྱིས་གནོད་འཚེ་མི་
འབྱུང་བ་ངས་ཁག་ཁུར་གསུངས་པས་དེ་བཞིན་ཁས་བླངས་པ་མ་ཟད། ཁོ་དང་འབྲེལ་
བའི་བོད་དམག་ཐམས་ཅད་ཀྱིས་རྔོན་སྤངས་པའི་དམ་བཅའ་བཞག་པ་དང་། མཁར་
མདོ་ཚང་སར་བྱོན་ནས་གསོལ་ཇ་ཕུལ་དུས་ཆུ་ཟོ་ནང་ལྟོས་ཤིག་གསུངས། བལྟས་པས་
ཆུ་ཟོ་ནང་འཕྲུག་ཕྲའི་སྣ་ཕྱིས་ཤིག་ལྷུང་འདུག་པས་ཐམས་ཅད་ཧ་ལས། དེ་འཕྲལ་འབྲི་

ཆུ་ལེན་པ་མངགས་ཏེ་གསོལ་ཇ་བཀོལ་དགོས་པ་བྱུང་ལ། དེ་ནས་མཁན་ཆེན་ལ་གསོལ་
ཇ་བཀོལ་ཆེད་དུ་འབྲི་ཆུ་རེ་བཀལ་ནས་འགྲོ་དགོས་པའི་ལམ་སྲོལ་ཆགས། དབོན་སྟོད་
སློབ་གྲྭའི་ནང་ཨ་མྱེའི་བརྒྱུད་པ་ལས་བྱུང་བའི་ཀྱེ་སྐུ་ཨོ་རྒྱན་བསམ་འགྲུབ་དང་སྐལ་
བཟང་རྒྱ་མཚོ་གཉིས་བགྲོས་ནས་གཞན་སུས་ཀྱང་མི་ཤེས་པར་བྱས་ཏེ། སྐལ་བཟང་
རྒྱ་མཚོས་སྔགས་ཡིག་དཔེ་གཅོད་པ་དང་ངན་སྔགས་བསླབ། དེ་ཉིད་མཁན་ཆེན་གྱིས་
མཁྱེན་པའི་ཡེ་ཤེས་ཀྱིས་གཟིགས་ཏེ་སྔ་ཐུན་གྲོལ་འཕྲུལ་ཞིག་ཏུ་སྐལ་བཟང་རྒྱ་མཚོ་ལ་
དགོངས་པ་འཚམས་ཉམས་ཀྱིས་ཁྱོད་ཀྱིས་སྨན་ཞིག་སྦྱོང་ན་ཕན་པ་འདུག་བསམ་ནས་
གསོ་རིག་རྒྱུད་བཞིའི་ཁྲིད་བྱས་པར། མི་དགོས་རྒྱུའི་ངན་སྔགས་ཤིག་སློབ་གསུངས་
ནས་བཀྱོན་པར། དེ་འཕྲལ་སྔགས་དཔེ་མཁན་ཆེན་མདུན་ཁྱེར་ནས་མེར་བསྲེཊ་དགོས་
བྱུང་བ་སོགས་དུས་གསུམ་སྒྲིབ་མེད་དུ་གཟིགས་པའི་མཁྱེན་པ་མངའ་བའི་ཚུལ་མང་
ཡང་དེ་ཙམ་གྱིས་ངེས་ཤེས་འདྲོངས་ནུས་པས་མ་སྤྲོས། ངག་དབང་མཁྱེན་བརྩེས་སྐུ་
བཅར་ཞུས་དུས་ཤིག་ཏུ་བདག་ལ་ཤིག་དང་སྲིན་བུ་མེད་པ་ཞིག་རེད་སོང་བས་མངོན་
རྟོགས་རྒྱན་ལས། ལུས་ལ་སྲིན་བུ་རྣམས་མི་འབྱུང་། །ཞེས་པའི་དགོངས་པ་བྱས་ན་
སྦྱོར་ལམ་ཐོབ་པའི་རྟགས་སུ་འདུག་ཀྱང་ཤི་ལྟས་འདྲ་མིན་ན་བསམ་ཞེས་གསུངས་ནས་
དོན་གྱིས་སྦྱོར་ལམ་ཐོབ་པར་ཞལ་གྱིས་བཞེས་པ་དང་། རྟེན་འབྲེལ་ཟབ་མོའི་དེ་ཁོ་ན་
ཉིད་རྟོགས་ཏེ་བླ་མ་དང་ལྷག་པའི་ལྷའི་ཞལ་མཇལ་བའང་། བཀའ་ལས། རྫོགས་ཆེན་
དུ་བཞུགས་དུས་འཕགས་པའི་གནས་བརྟན་བཅུ་དྲུག་གི་ཞལ་གཟིགས་ཤིང་། རྫོང་སར་
དུ་བཞུགས་སྐབས་འཇམ་དབྱངས་ས་པཎ་གྱི་ཞལ་ཐེངས་མང་མཇལ། གཞན་ཡང་ངོར་

ཆེན་རྡོ་རྗེ་འཆང་ཆེན་པོས་ཞལ་ཡང་ཡང་བསྟན་ཅིང་། བསྐལ་བཟང་སངས་རྒྱས་སྟོང་
དང་། ཉེ་བའི་སྲས་ཆེན་བརྒྱད། བྱམས་པ་མགོན་པོ་སོགས་ཀྱི་དགྱེས་ཞལ་སྔ་རྗེས་སུ་
མཇལ་ཚུལ་གསུངས། ཐུན་མིན་ཞལ་སློབ་ཛྙཱ་ནའི་མཚན་ཅན་ལ་སྔོན་གནས་རྗེས་སུ་
དྲན་ཚུལ་དང་། ཞལ་གཟིགས་ལུང་བསྟན་བྱུང་ཚུལ། མཉམ་རྗེས་དབྱེར་མེད་དུ་གྱུར་
ཚུལ་སོགས་ཕེབས་འདུག་ཀྱང་ཞིབ་པར་མ་ངེས། འཇམ་དབྱངས་བློ་གཏེར་དབང་པོ་
དང་། སྒ་སྟོན་རྡོ་རྗེ་འཆང་། བྲག་ར་བཀྲ་ཤིས་རྒྱལ་མཚན། མཁས་མཆོག་མི་ཕམ་
སོགས་ཐུན་མིན་རིགས་བདག་རྣམས་ཞིང་བརྗེས་སྐབས་འོད་གསལ་དག་པའི་སྒྱུ་ལུས་
ཀྱིས་ཡང་ཡང་རྗེས་སུ་བཟུང་བར་གསུངས་ཤིང་། ཁྱད་པར་རིགས་བདག་ཀུན་མཁྱེན་
བླ་མ་གཞན་ཕན་ཆོས་ཀྱི་སྣང་བ་དེ་ཉིད་རྣལ་འབྱོར་མཆོག་གི་ལམ་རྟགས་ཇི་བཞིན་པའི་
མཚན་མ་དང་བཅས་ཏེ་རབ་བྱུང་བཅུ་དྲུག་པ་ཐོག་མར་ཤར་བ་མེ་ཡོས་ཆོ་འཕྲུལ་ཟླ་བའི་
ཚེས་ལྔ་ལ་ཁྲོ་རྒྱ་བོ་རི་ཁྲོད་དུ་ཀུན་བཟང་གཞོན་ནུ་བུམ་སྐུའི་ཀློང་དུ་མཚན་དཔེའི་བཀོད་
པ་བསྡུས་ཤིང་། དེ་སྐབས་གཞན་དགའ་རིན་པོ་ཆེ་ཞལ་ཁྲོ་ཉམས་ཅན་གྱིས་ང་བྱང་ཤམ་
བྷ་ལར་འགྲོ་རྒྱུ་ཡིན་གསུངས་པའི་གཟིགས་སྣང་དང་། མཁྱེན་སྤྲུལ་པས་རྒྱལ་ཚབ་
ཏུ་མཁྱེན་རབ་སྐུ་འཁོར་བདུན་བཏང་ནས་ད་རེས་བླ་མས་དངོས་གྲུབ་ཀྱི་སྐལ་བ་ཞིག་
ཡོད་པ་ཁྱེར་ཤོག་ཨ་གསུངས། ཐུགས་སྲས་བྱམས་མགོན་སི་ཏུ་རིན་པོ་ཆེ་དང་། རྫོགས་
ཆེན་མཁན་པོ་ཡོན་ཏན་མགོན་པོ་སོགས་བུ་སློབ་རྣམས་ནས་གདུང་རྫོགས་ཀྱི་མཆོད་
སྤྲིན་རྒྱས་པར་སྤྲོས་ཏེ་གདུང་མཆོད་འབུལ་བ་དང་། སྐུ་གདུང་རིན་པོ་ཆེ་ཁྲུ་གང་ཙམ་
ལུས་པར་མཆོད་ཁག་སོ་སོས་ཙནྡན་གྱིས་མེ་མཆོད་ཕུལ་བས་ནམ་མཁའ་གཡའ་དག་

པར་འཇའ་འོད་ཀྱིས་གུར་ཁང་ཕུབ་པ་དང་། འབྱུང་བཞིའི་གནོད་པས་མི་ཚུགས་ཤིང་
འོད་དང་འོད་ཟེར་འཕྲོ་བའི་གདུང་ཆེན་སྣ་ལྔ་གྲངས་མང་བར་བྱོན། གདུང་ཁང་ལ་ཞབས་
སྐོར་ཕེབས་པས་དབུ་ཐོད་ལག་མཐིལ་ཆེ་ཙམ་ཞིག་མཁྱེན་རབ་མདུན་འཕགས་ཏེ་དངོས་
གྲུབ་ཀྱི་རྟེན་དུ་ཐོབ་པར་དུམ་གཅིག་འཇམ་དབྱངས་ཆོས་ཀྱི་བློ་གྲོས་ལ་ཕུལ། འཕྲོས་
དད་པའི་རྟེན་དུ་ཉར་ཏེ་ཁྲུས་གསོལ་ཡང་ཡང་ཞུས་པས་མར་ལས་ཡུང་འབྲུ་གཏོར་བ་འདྲ་
བའི་རིང་བསྲེལ་སྔོ་མདངས་ཅན་མང་པོ་འཁྲུངས་པ་སློབ་མ་ཚོས་མཇལ་རྒྱུ་བྱུང་། མཁན་
ཆེན་གྱིས་ཕྱག་འབེབས་རེ་གནང་བས་ལོ་རེ་གཉིས་ལ་སྡུག་རུས་བྱས་ཏེ་སྦྱོང་པ་ལས་
དགའ་བའི་ཤེས་རབ་སྐྱེ་བ་བྱུང་བས་སློབ་མ་རྣམས་ཀྱིས་དུས་རྒྱུན་ཕྱག་འབེབས་ཨེ་གནང་
བལྟ་ཞིང་། ཆུ་བླ་ཤཱཀྱ་སོགས་བློ་རིག་དམན་པ་འགའ་ལ་དགེ་འདུན་ལ་གཡོག་དང་
གཙུག་ལག་ཁང་ལ་ཕྱག་བདར་བྱེད་བཅུགས་ཏེ་དེའི་མཐར་འཇམ་དབྱངས་སོགས་ཤེས་
རབ་ཀྱི་ལྷ་ཁྱད་པར་ཅན་རེའི་རྗེས་གནང་མཛད་པས་མཐར་མཁས་པ་བྱུང་བའང་དུ་མ་
ཡོད་ལ། འདི་ནི་སྟོན་པ་ཐུགས་རྗེ་ཅན་གྱིས་ལམ་ཆུང་པ་རྗེས་སུ་བཟུང་བའི་མཛད་པ་
བཞིན་ནོ། །གཞན་ཡང་ཁྲོམ་ཚོགས་ཇི་ལྟར་ཆེ་ཡང་སྐུའི་གཟི་བརྗིད་ཀྱིས་ཟིལ་གྱིས་
གནོན་ཅིང་། གསུང་ལ་འགག་པ་མི་མངའ་བ་དང་། རོ་སྟོད་སེངྒེའི་རོ་སྟོད་ལྟར་ཆེ་ཞིང་
སྤྱི་གཙུག་ཟླུམ་ཞིང་ལེགས་པ། དབུ་མཉམ་ཞིང་ལེགས་པར་གྲུབ་ལ་མཛེས་པ། འགྲམ་
པ་མེ་ལོང་གི་དཀྱིལ་འཁོར་ལྟར་ལེགས་པར་གྲུབ་པ་སོགས་ཀྱི་མཚན་བཟང་དང་། རྒྱུན་
དུ་ན་བཟའ་ཚུན་ཆད་ལས་ཀྱང་ཚུལ་ཁྲིམས་ཀྱི་དྲི་བསུང་འཐུལ་བ་སོགས་དམ་པའི་རང་
རྟགས་དུ་མ་མཐུན་སྣང་དུ་གྲུབ་ཅེས་གསུངས་ལ། དུས་རྟག་པར་འཁོར་ཚོགས་རྒྱ་མཚོ་
54

ལྟ་བུའི་དབུས་སུ་བཞུགས་ནས་ཐོས་བསམ་སྒོམ་གསུམ་གྱི་མཛད་པ་དུས་གཅིག་ཏུ་
མཐར་ཕྱིན་པར་མཛད་ནས་གྲུབ་པའི་གོ་སར་མངའ་བསྒྱུར་བ་ནི་སྔོན་གྱི་དུས་སུ་འཇམ་
མགོན་ས་པཎ་དང་ཀུན་མཁྱེན་རོང་སྟོན་ཆེན་པོ་ལ་སོགས་པ་དང་། འདིའི་དུས་སུ་ཀུན་
བཟང་བླ་མ་གཞན་ཕན་ཆོས་ཀྱི་སྣང་བ་དང་མཁྱེན་རབ་ཆོས་ཀྱི་རྗེ་ལ་སོགས་པ་ཡིན་
པར་སྣང་ངོ་། །
བཞི་པ་ནི། དེ་ལྟར་རྗེ་བཙུན་མཁན་ཆེན་གཞན་དགའ་རིན་པོ་ཆེའི་རྣམ་
ཐར་བསྐྱངས་ཏེ་སྐུ་ཚེ་ཧྲིལ་པོར་ཆོས་ཉན་འཆད་སྒོམ་པས་འདའ་བར་མཛད་ནས་བརྒྱུད་
འཛིན་གྱི་སློབ་ཚོགས་མང་དུ་བསྐྲུན་ཅིང་། དེ་ནས་མ་འོངས་སྔོན་གཟིགས་ཀྱི་ལུང་བསྟན་
དུ་མ་གནང་ནས་ཆོས་འཆད་སྤེལ་གྱི་མཇུག་བསྡུས་པ་ལ། མེ་བྱ་༡༩༥༧ལོར་བཤད་
གྲྭའི་གྲྭ་སློབ་རྣམས་ལ་མགོན་པོ་ཆེ་ཆུང་གི་དབང་ཁྲིད་དང་། ཞལ་པོད་དང་། མགོན་
པོད། ལས་གཤིན་གྱི་པོད། བཀྱེའི་པོད་བཅས་ཀྱི་ལུང་སོགས་གནང་ནས། སྔོན་མར་
ཀྱེ་རྡོར་དང་མགོན་པོའི་བསྙེན་པ་ཚད་ལྡན་ཐོན་པ་ལ་མ་གཏོགས་བཀའ་ཆད་འབྱུང་བས་
གནང་མི་ཕོད་ཀྱང་། རྗེས་ནས་ཁྱེད་རྣམས་ཀྱིས་འདི་འདྲའི་ཆོས་བཀའ་ཟབ་མོ་ཐོབ་
པར་དཀའ་བས་འདོན་རྒྱུ་བྱས་པ་ཡིན་ལ། དེ་ལྟར་ནའང་འདོན་ཆོག་པའི་གནང་བ་དང་།
ཁྱེད་རྣམས་ལ་བཀའ་ཆད་མི་འབྱུང་བའི་མཚན་ལྟས་བཟང་པོ་ཞིག་བྱུང་གསུངས། ལོ་
སྔོན་མ་རྣམས་ལྟར་བཀྲ་ཤིས་དགོན་དུ་དུང་སྒྲུབ་འཚོགས་པར་ཕེབས་ཤིང་། ལམ་དུ་
མཆོད་རྫས་ཀྱི་རྣམ་པ་ཅན་གྱི་འཇའ་རིགས་མི་འདྲ་བ་དུ་མ་ཤར་བ་དང་། རོལ་མོའི་
སྒྲ་སྣ་ཚོགས་གྲགས་པ་སོགས་རྟགས་ཡ་མཚན་པ་དུ་མ་བྱུང་བས་སྐྱེ་བོ་རྣམས་ཀྱི་རྒྱུད་

དད་པས་དབང་མེད་དུ་འཕྲོག་པར་གྱུར། ལོ་དེར་དུང་སྒྲུབ་ཆེན་མོའི་འཚོགས་པ་སྐྱ་སེར་
སུམ་སྟོང་ཁ་ཡར་བ་ཞིག་བྱུང་ཞིང་། སྐབས་དེར་མཁན་ཆེན་ནས་ད་ནི་དུས་ཀྱི་ཁུག་སོ་
ཞིག་ལ་སླེབ་སྟེ་བསྟན་པ་རེ་ཞིག་འགྲིབ་པ་འདྲ་བས་ཐམས་ཅད་ཀྱིས་བསྟན་པ་སླར་དར་
རྒྱས་ཡོང་བའི་ཆེད་དུ་སྨོན་ལམ་རེ་འདེབས་རྒྱུ་གལ་ཆེ་ཞིང་། བན་རྒན་རང་ཡང་ལོ་ན་
སྨིན་ཞིང་ལོ་གཉིས་གསུམ་ཙམ་སོང་ན་ཚེ་ཚད་ལའང་སླེབས་པས་སྡོད་དཀའ་གསུངས།
དེ་ནས་སྐྱ་སེར་ཐམས་ཅད་ཀྱིས་རྗེ་བཙུན་བླ་མ་མཆོག་མྱ་ངན་ལས་མི་འདའ་བར་བཞུཊ་
པ་དང་། གལ་སྲིད་ཞིང་གཞན་དུ་གཤེགས་པར་གྱུར་ནའང་འདི་ཕྱི་བར་དོའི་གནས་
སྐབས་ཀུན་ཏུ་ཐུགས་རྗེས་མི་འདོར་བ་ཞིག་གསོལ་བ་བཏབ་པས། འཆི་མེད་རྡོ་རྗེའི་སྐུ་
བརྙེས་པའི་རྒྱལ་བ་དེ་རྣམས་ཀྱང་གཞན་ངོར་མྱ་ངན་ལས་འདའ་བའི་ཚུལ་བསྟན་པར་
སྣང་ན་བདག་ལྟ་བུ་ཞིག་ལ་མི་འཆི་བར་འདུག་པའི་གདེངས་ཚོད་ཅིག་ཅི་ལ་ཡོད་གསུངས་
པར། འོ་ན་རྗེ་ཉིད་སྐུ་གཤེགས་པར་གྱུར་ན་ངེད་ཅག་སློབ་མ་རྣམས་ཀྱིས་གསོལ་བ་
གང་དུ་འདེབས་ཞུས་པས། ངའི་བླ་མ་བློ་གཏེར་རྡོ་རྗེ་འཆང་དང་། ཆོས་རྗེ་གཞན་ཕན་
སྣང་བ། འཇམ་མགོན་མི་ཕམ་རིན་པོ་ཆེ་རྣམས་བྱང་ཤམ་བྷ་ལར་ཕེབས་སོང་བས། ང་
ཡང་དེར་འགྲོ་རྒྱུ་ཡིན་ཞེས་ཕེབས། ལོ་དེར་ཉེ་གནས་སྐལ་བཟང་རྒྱ་མཚོ་སོགས་གྲྭ་པ་
བཅུ་གསུམ་ཙམ་ངོར་དུ་གྲྭ་སར་འགྲོ་རྒྱུའི་གྲ་སྒྲིག་བྱས་ནས་མཁན་ཆེན་ལ་ཞུས་པས།
ཁྱེད་རྣམས་ངོར་དུ་སོང་ནས་རབ་བྱུང་བསྙེན་རྫོགས་ཀྱི་སྡོམ་པ་ཞུ་སེམས་ཡོད་པ་དེ་ཡག་
ཤོས་རེད་ཀྱང་། དུས་ཀྱི་ཟིང་ཆའི་སྟབས་ལམ་དུ་བར་ཆད་ཆེ་བས་རེ་ཞིག་སྡོད་ལ། སྨན་
རྩིས་འདྲ་ལ་སློབས་དང་རྗེས་མར་དེས་དགའ་འོངས་གསུངས་ནས་མ་བཏང་། ས་ཁྱི་
56

༡༩༥༨ལོའི་ལོ་མགོ་ནས་ནུབ་རེ་བཞིན་མཚན་མོར་སློབ་གྲྭའི་གླིང་བསྐོར་ཏེ་ངུ་རྒྱུག་འཐེན་
འདུག་པ་ཞིག་བྱུང་བར། སློབ་མ་རྣམས་སྐྲག་ནས་སྐྱབས་འཇུག་ཞུས་པས། བསྟན་པ་
སྲུང་བར་བཀའ་བསྒོས་པའི་སྲུང་མ་རྣམས་ཀྱིས་བསྟན་པ་ཉམས་པར་འགྱུར་བ་ཐུགས་
ཀྱིས་མ་བཟོད་ནས་མྱ་ངན་བྱེད་རེད་པས་སྐྲག་མི་དགོས་གསུངས་ནས་དབུགས་དབྱུངས།
ཉེ་གནས་བློ་གྲོས་ཟླ་བས་སྲུང་བ་ཞིག་གནང་རོགས་ཞུས་པས་གཞན་དགའ་རིན་པོ་ཆེའི་
མགུལ་གབ་དེ་གནང་ཞིང་། ད་ཅི་དགོས་གསུངས་པར། གཞན་ཅི་མི་དགོས། མཁན་
ཆེན་ཁྱེད་ཀྱི་སྐྲ་སེན་འདྲ་ཞིག་གནང་ན་དགོས་ཞུས་པས། འོ་ན་ཁ་སྤུ་འདི་སྦྱིན་གསུངས་
ནས་དེ་ཉིན་ཞལ་ཚོམ་སུམ་ལྷས་ཤིག་མཛད་འདུག་པར་ཕྱག་གིས་བྱུག་བྱུག་ཅིག་གནང་
བས་ཞལ་རྒྱན་དེ་ཉིད་ལིང་ངེ་ཆད་པ་འདྲ་བས་གནང་བྱུང་ལ། དེ་ལྟར་ནའང་གཅིག་ལས་
གཉིས་ཆད་ཀྱི་ཚུལ་ལས་སྔར་གྱི་ཞལ་ཚོམ་དེ་རང་དུ་འདུག་པས་རེ་ཞིག་བརྗོད་མེད་དུ་
ལུས་ཤིང་། དེ་ནས་དེ་ཉིད་གྲྭ་སློབ་གཞན་རྣམས་ལ་མཇལ་བཅུགས་པས་ཐམས་ཅད་
ཀྱིས་མཁན་ཆེན་ཉིད་སྣང་སེམས་ལ་དབང་འབྱོར་པར་ཐག་བཅད། དེ་སྐབས་སྒྲོལ་མ་
ལྷ་ཁང་གི་རྟེན་གཙོར་བཞེངས་པའི་འཇམ་དབྱངས་ས་པཎ་གྱིས་དབུ་ཞྭ་ཐེངས་གསུམ་
འཕང་པ་དང་། གཞན་དགའ་རིན་པོ་ཆེའི་འདྲ་སྐུའི་དབུ་ཆད་ནས་ས་ལ་བྲུལ་བ་སོགས་
བསྟན་པ་འཇིག་པའི་ལྟས་སུ་མི་ཤིས་པའི་མཚན་མ་སྣ་ཚོགས་བྱུང་ངོ་། །དེ་ནས་ཆོས་
འཆད་ཉན་གྱི་མཇུག་བསྡུས་ཏེ་གཏང་རག་ཏུ་ཉིན་བདུན་ལ་མཆོད་པར་རྒྱས་པར་ཕུལ་
ཏེ་བླ་མཆོད་དང་། ཚོགས་བསྐང་། གསོན་གཤིན་རྣམས་ཀྱི་མིང་བྱང་བསྲེགས་པ་
བཅས་མཛད་དེ། ད་ལན་ངས་མི་ཚེ་གཅིག་ལ་ཆོས་འཆད་ཉན་བྱས་པའི་མཇུག་བསྡུས་

པ་ཡིན་ཞིང་། 
ཐེག་པ་ཆེན་པོའི་ཆོས་ཀྱི་རྩ་བ་བསམ་པ་བཟང་པོ་ཞིག་ལ་འདུས་པས་
ཁྱེད་སློབ་མ་རྣམས་ཀྱིས་ཆོས་ཤེས་པའི་དོན་པོ་བསམ་པ་བཟང་པོ་རེ་བགྱིད་རྒྱུ་རྒྱུན་དུ་
མ་འཆུགས། 
རབ་བྱུང་བསྙེན་རྫོགས་ཞུས་པ་རྣམས་ཀྱིས་མི་ཚེ་གཅིག་ལ་སྡོམ་པ་སྲུང་
ཐུབ་ན་ཕོ་རབ་རེད་ཀྱང་། 
ད་ནི་དུས་ཀྱིས་རྐྱེན་པས་སོ་སོས་སྨྲ་ཤེས་དོན་གོ་བ་ཞིག་
ལ་ཕུལ་ནའང་། 
སླར་མར་ལེན་ཆོག་པ་འདུལ་བ་ཕྲན་ཚེགས་ལས་གསུངས་པས་ཐུཊ་
ལ་ཞོགས་སོགས་མ་འོངས་སྔོན་གཟིགས་ཀྱི་བཀའ་སློབ་ཞིབ་པ་དང་
། མཐར་བསྔོ་བའི་
ཡོན་བཤད་ཤིན་ཏུ་རྒྱས་པ་དང་འབྲེལ་སྨོན་ལམ་རྣམ་ལྔ་དང་སྤྱོད་འཇུག་བསྔོ་བའི་ལེའུ་
འགྲོ་བདེ་མ་བཅས་གདངས་དང་བཅས་དལ་བར་གསུངས་ནས་ཚོགས་ལས་གྲོལ
། རབ་
བརྟན་མྱུར་བ་བླ་མ་དང་བློ་གྲོས་ཟླ་བ་གཉིས་སྐུ་མདུན་དུ་ཤོག་གསུངས་པ་བཅར་བས
མྱུར་བ་བཀྲ་ཤིས་བསམ་འགྲུབ་ལ་ཁྱོད་ཀྱིས་མི་ལོ་བཅུ་བཞི་ལ་ངའི་བཀའ་མངགས་ཉན་
ཏེ་སློབ་གྲྭ་ལ་ཞབས་ཞུ་ཡག་པོ་ཞུས་ཡོད་པས་དཔའ་དར་ཡིན་གསུངས་ནས་སྒྲོལ་སྐུ་ལི་
མ་ཞིག་དང་། 
བློ་གྲོས་ཟླ་བ་ལ་ཁྱོད་ཀྱིས་ལོ་བདུན་རིང་ང་ལ་གཡོག་དང་འདུས་སྡེ་ལ་
བསམ་སྦྱོར་དག་པས་སྲི་ཞུ་བགྱིས་ཡོད་པས་ཡིན་གསུངས་ནས་ཇོ་བོ་རྗེའི་ཕྱག་བཟོས་
སྒྲོལ་མ་གསུང་བྱོན་མ་གྲགས་པ་བཅས་བསྩལ། སྐབས་དེར་བུ་སློབ་རྣམས་ཀྱིས་རྟོག་
པ་ལ་བླ་མས་ཆོས་མཚམས་བཞག་ལུགས་དང་། བསྔོ་བས་རྒྱས་གདབ་ལུགས་གང་ལ་
དཔྱད་ནའང་རིན་པོ་ཆེ་ཞིང་དུ་གཤེགས་པ་འདྲ་བས་ཞབས་བརྟན་ཕུལ་བར་རིགས་ཟེར་
ནས་གྲྭ་སློབ་རྣམས་ཀྱིས་དར་ཁ་རེ་ཐོགས་ཏེ་ལྷ་ཕྱག་དང་བཅས་མྱ་ངན་ལས་མི་འདའ་
བར་བསྟན་འགྲོའི་དོན་དུ་ཡུན་དུ་བཞུགས་པར་གསོལ་བ་བཏབ་པས
། ད་ལྟར་ང་ལ་

འབྱུང་བཞི་འཁྲུགས་པའི་ནད་ཀྱང་མེད་ན་ཁྱེད་ཚོས་ཅི་ཟེར། དེ་བས་དོགས་པ་མེད་པ་
ལ་དོགས་པ་མ་བྱེད། དོགས་དགོས་རྒྱུར་མ་འོངས་པ་ན་སྐྱབས་ཡུལ་ནོར་ཉེན་ཆེ་བའི་
དུས་ཤིག་འོངས་འདྲ་བས་དེ་དུས་ཁྱེད་ཚོས་བློ་བརྟན་པོས་གཟབ་གཟབ་གྱིས་ལ། ང་
ཡིས་གནང་བའི་གདམས་ངག་རྣམས་ཀྱང་མ་བརྗེད་པར་ཉམས་སུ་ལོངས་དང་དེས་ཆོག་
གསུངས། དེ་ནས་ངལ་གསོ་ལྟ་བུས་ཞོར་དུ་འགྲོ་བའི་རེ་འདོད་སྐོང་བཞིན་ཟླ་ཤས་
བཞུགས་ཤིང་། ཧོར་ཟླ་བཅུ་པའི་ཚེས་མགོར་སྡེ་དགེ་བཞུགས་སྐབས་སུ་བཞེངས་པའི་
གནས་བཅུའི་ཐང་ཀ་ལེགས་གྲུབ་བྱུང་བར་རབ་ཏུ་གནས་པར་མཛད། དེ་ནས་དགོན་
པ་བཅོས་བསྒྱུར་དང་ཐུག་སྟེ་ཟླ་བ་དེའི་ཚེས་བཅུ་ཉིན་མི་གྲངས་བཞི་བརྒྱ་ཙམ་གྱི་དབུས་
ནས་མཁན་ཆེན་མཆོག་འཛིན་བཟུང་ཞུས་ཏེ་སྡེ་དགེ་སློབ་སྦྱོང་ཁང་དུ་གདན་དྲངས་ནས་
མ་རུང་གདོན་གྱིས་བསླད་པའི་མི་ངན་འགའ་ཡི་བྱེད་པར་བརྟེན་སྐུ་ངལ་ཅི་རིགས་བྱུང་
ནའང་། རྒྱ་མི་བཙོན་དཔོན་འགའ་རེས་ཨ་མི་ཐོ་ཕྱོགས་ཟེར་ནས་མཚར་སྣང་བྱེད་པ་དང་།
མཁན་ཆེན་གྱིས་བཙོན་གྲོགས་རྣམས་ལ་ཐེངས་རེ་མཚར་གཏམ་གསུངས་ནས་ཐམས་
ཅད་ཧ་རྒོད་ཤོར་འདུག་པའང་བྱུང་ཞེས་ཐོས། དེ་ནས་དགུང་གྲངས་དོན་གཅིག་བཞེས་
པ་ས་ཕག་༡༩༥༩ལོའི་ཟླ་བ་གཉིས་པའི་ཚེས་བརྒྱད་ཉིན་མཉམ་དུ་ཡོད་པའི་མདུན་བྲག་
གཡབ་པདྨ་ལ། དེ་རིང་ཚེས་གྲངས་དུ་རེད་གསུངས། དེ་རིང་ཚེས་བརྒྱད་ཡིན་ཞུས་པས།
འོ་དེ་རིང་གནམ་མཐོང་ས་ཞིག་ལ་འགྲོ་དྲན་པས་ཁྱོད་ཀྱིས་སྨན་ཁང་དུ་འགྲོ་རྒྱུའི་དགོངས་
པ་ཨེ་ཐོབ་ལྟོས་ཤིག་གསུངས། པདྨས་བཙོན་དཔོན་ལ་དེ་བཞིན་ཞུས་པས་གནང་བ་
ཐོབ་སྟེ་བླ་མའི་ཕྱག་རོགས་དང་བཙོན་སྲུང་བཅས་རྒྱ་བོད་ལྔ་དང་ལྷན་དུ་འབྲུ་ཁང་སྒོ་

ཁར་ཕེབས་པ་ན། ངལ་ཞིག་གསོ་དགོས་དྲག་གསུངས་ནས་རྡོ་ཐེམ་སྟེང་བྱམས་བཞུགས་
ཤིག་མཛད་དེ་པདྨ་ལ་དབུ་ཐོད་ཅིག་གནང་། ནམ་མཁར་གཟིགས་ཏེ་དེ་རིང་ཉི་མ་ཡང་
དྲོ། འཇའ་སྤྲིན་ཡང་མང་པོ་ཤར། དྲི་མ་བཟང་པོ་ཞིག་ཀྱང་བྲོ་འདུག་གསུངས་པར།
སྤྲིན་འཇའ་མང་པོ་ཤར་འདུག་ཀྱང་དྲི་མ་ནི་རྒྱ་ཡི་ངོ་བྱུག་འདྲ་མིན་གྱི་དྲི་མིན་ནམ་ཞུས་
ཀྱང་། 
རྗེ་བཙུན་དམ་པ་མཆོག་ནི་སྐུ་དྲང་པོར་བསྲངས་ཕྱག་མཉམ་བཞག་ཅིག་མཛད་
རླུང་རོ་ཞིག་བསལ་ཏེ་ཕཊ་ཤར་ཆེ་ཆུང་གཉིས་གསུངས་ནས་ཞིང་གཞན་དུ་གཤེགས་
པར་གྱུར་ཏོ། །
དེ་ནས་བཙོན་དཔོན་གྱིས་མཁྱེན་རབ་འདི་འདུག་ནའང་དྲང་པོར་འདུག
ཤི་ནའང་དྲང་པོར་ཤི་བས། ད་རོ་ཡང་དྲང་པོར་བཞག་དགོས་ཟེར། དེ་ནས་སྐུ་གདུང་
འདུད་འཁོར་སྟེང་གདན་དྲངས་ནས་ཚར་འགག་དང་ཤམ་ཐབས་སོགས་མང་པོས་ཕྱི་
ནང་བྱས་ནས་གཏུམས་ཏེ། གདུང་ས་དུར་བྱེད་པརཇོ་དགེ་ཡོན་ཏན་ཚུལ་ཁྲིམས་དང་
སྐེ་སྲིབ་འུ་ལུ་གཉིས་བཏང་བས། ཁོང་གཉིས་ཀྱིས་གདུང་ཆུ་ནག་མའི་བྲག་སྐེ་དེར་
གདན་དྲངས་ཏེ་རྟེན་འབྲེལ་ལ་བསམ་ནས་ཞལ་དབོན་སྟོད་དུ་ཕྱོགས་ཏེ་བཞག་པ་ཡིན་
ཞེས་ཟེར་ལ། 
པད་མདའ་སྡེ་པས་ཚུར་བལྟ་དུས་གནས་དེ་ནས་ནུབ་རེ་བཞིན་མེ་འབར་
འདུག་ཅེས་བཤད་པ་ཁུང་གཏམ་ཐོས། ཐ་མའི་གསུང་འདི་ལས་དཔག་ན་དཔའ་བོ་
མཁའ་འགྲོའི་ཚོགས་ཀྱི་བསུ་བ་ཕེབས་པར་གདོན་མི་ཟ་ཞིང་། བསྙུན་གཞི་སོགས་
གནོད་རྐྱེན་གང་ཡང་མེད་པར་དག་པའི་ཞིང་དུ་གཤེགས་པ་ནི་ཆེས་ངོ་མཚར་བའི་གནས་
སུ་ངེས་ལ། མཁན་ཆེན་ཉིད་འཕོ་བ་ལ་རང་དབང་འབྱོར་པའང་། མཁར་མདོར་བྱོན་
དུས་སུ་སྤྲང་མོ་ཞིག་ཤི་བ་ལ་འཕོ་བ་བཏབ་རོགས་ཞུས་པས།ཆིབས་གོང་ནས་འཕོ་ལུང་

གསུང་པ་ན་དེ་འདྲའི་དྲག་དྲག་མཛད་བསམ་ཡང་། འཕོ་བའི་གསལ་འདེབས་ཉུང་ཙམ་
ཞིག་གསུངས་ནས་ཕཊ་ཤར་གསུམ་བཏབ་པ་དང་སྤྱི་གཙུག་ཏུ་སྐྲ་མེ་ལོང་གི་ཁྱོན་ཙམ་
ཞིག་བྱི་འདུག་པས་བླ་མ་ནི་གྲུབ་ཐོབ་རེད་འདུག་བསམ་ནས་དད་པ་ལྷག་པར་ཐོབ་ཅེས་
དེ་དུས་ཡོད་པ་མཁར་མདོ་བླ་མ་དགེ་འདུན་ཉི་མས་གསུངས་སོ། །དེ་རྣམས་ཀྱིས་ནི་
གནས་ལྔ་རིག་པའི་མ་ཧཱ་པཎྜི་ཏ་མཁན་ཆེན་ཐམས་ཅད་མཁྱེན་པ་མཁྱེན་རབ་ཆོས་ཀྱི་
ཉི་མ་འཕྲིན་ལས་མཐའ་ཡས་པའི་འོད་ཟེར་རམ། འཇམ་དབྱངས་ཐུབ་བསྟན་དགེ་
ལེགས་ཞེས་བྱ་བའི་རྣམ་པར་ཐར་པ་ཚིག་ཉུང་དོན་ཚང་གི་སྒོ་ནས་ལེགས་པར་གྲུབ་བོ། །
སླར་སྨྲས་པ། རང་དོན་ཐོས་བསམ་བསྒོམ་པའི་ཡོན་ཏན་རྫོགས། །
གཞན་དོན་འཆད་རྩོད་རྩོམ་པའི་ལེགས་བཤད་མངའ། །
དོན་གཉིས་ལྷུན་འགྲུབ་དཔལ་ལྡན་བླ་མ་ལ། །
མི་ཕྱེད་དད་པས་སླར་ཡང་ཕྱག་བགྱིའོ། །
གང་གི་རྣམ་ཐར་པདྨ་དཀར་པོའི་ཚལ། །
འབྱེད་བྱེད་སྔོན་མེད་དག་པའི་སྣང་བ་འདི། །
ཚོགས་གཉིས་སྐྱ་རེངས་དང་པོའི་དགེ་མཚན་གྱིས། །
དེང་འདིར་བདག་བློ་ཤར་རིའི་ཕྲག་པར་དྲངས། །
འདི་ཡི་ལེགས་བྱས་འབྲི་ཀླུང་གསེར་ལྡན་མས། །
6，

དུས་གསུམ་དགེ་བའི་ཆུ་བོ་ཀུན་བསྡུས་ནས། །
མཐའ་ཀླས་འགྲོ་བའི་དྲི་མ་ཀུན་སྦྱངས་ཏེ། །
རྣམ་མཁྱེན་རྒྱ་མཚོའི་ཀློང་དུ་འབབ་པར་ཤོག །
ཕན་བདེའི་རྩ་ལག་བསྟན་པ་རིན་པོ་ཆེ། །
ཚད་མེད་སྐྱེ་དགུའི་དཔལ་དུ་གནས་པ་དང་། །
དེ་འཛིན་སྐྱེས་བུའི་སྐུ་ཚེ་རབ་བརྟན་ནས། །
བཞེད་པའི་དོན་ཀུན་ལྷུན་གྱིས་འགྲུབ་པར་ཤོག །
བདག་ཀྱང་བླ་མེད་བྱང་ཆུབ་སྒྲུབ་པ་ལ། །
ཕྱི་ནང་གསང་བའི་བར་ཆད་ཞི་བ་དང་། །
ལུང་རྟོགས་ཡོན་ཏན་རྒྱུད་ལ་འབྱོངས་པའི་མཐུས། །
བསྟན་དང་འགྲོ་བའི་དོན་ཆེན་འགྲུབ་པར་ཤོག །
བཟོད་མེད་སྲིད་པའི་དུཉཁ་དྲག་པོ་ཡིས། །
མགོན་མེད་ཉམ་ཐག་ཕ་མ་སེམས་ཅན་ཀུན། །
དབང་མེད་མནར་བའི་ཚོར་བ་རྒྱུན་ཆད་དེ། །
མཚུངས་མེད་རྒྱལ་བའི་གོ་འཕང་མྱུར་ཐོབ་ཤོག །
62

དཀོན་མཆོག་རིན་ཆེན་གསུམ་གྱི་བྱིན་རླབས་དང་། །
ཆོས་ཅན་ཆོས་ཉིད་ཟབ་མོའི་བདེན་པ་ཡིས། །
ཇི་ལྟར་སྨོན་པའི་དོན་ཀུན་ལྷུན་འགྲུབ་ནས། །
ཕན་བདེའི་དཔལ་ལ་སྤྱོད་པའི་བཀྲ་ཤིས་ཤོག །
ཅེས་དབོན་སྟོད་མཁན་ཆེན་ཐམས་ཅད་མཁྱེན་པ་མཁྱེན་རབ་ཆོས་ཀྱི་ཉི་མ་འཕྲིན་ལས་མཐའ་ཡས་
པའི་འོད་ཟེར་རམ་བློ་གྲོས་ཀུན་དགའ་དགྱེས་པའི་རྣམ་པར་ཐར་པ་དག་པའི་སྣང་བ་ཞེས་བྱ་བ་འདི་
ནི༑ སྔ་མོའི་དུས་ནས་དད་པའི་རྐྱེན་གྱིས་བསྐུལ་ཏེ་རྣམ་ཐར་ཞིག་འབྲི་འདུན་བྱུང་བ་དང་། ཉེ་ཆར་
སྐུ་དབོན་ཆོས་མཆེད་དམ་པ་བུདྡྷ་ལའི་དང་། ཞལ་སློབ་ཐུགས་སྲས་དུ་མས་ཀྱང་ཡང་ཡང་གསུང་
བསྐུལ་གནང་བ་གཙུག་ཏུ་མཆོད་དེ། ཞལ་སློབ་དག་གིས་བྲིས་པའི་མཁན་ཆེན་གྱི་རྣམ་ཐར་དང་།
རྗེ་བཙུན་བླ་མ་ཉིད་དང་ལོ་དུ་མར་ལུས་དང་གྲིབ་མ་ལྟར་འགྲོགས་པའི་ཉེ་གནས་པ་དང་། ཐུགས་
སྲས་སྡེ་སྣོད་འཛིན་པ་ཆེན་པོ་རྣམས་ལའང་ཞིབ་ཏུ་དྲིས་ཏེ། ཡོངས་ཀྱི་བཤེས་གཉེན་ཆེན་པོ་འཇམ་
དབྱངས་མཁྱེན་རབ་དབང་ཕྱུག་དཔལ་བཟང་པོའི་བཀའ་དྲིན་གྱིས་འཚོ་བའི་ཤཱཀྱའི་དགེ་སློང་ཉི་མ་
བློ་གསལ་ལམ། མིང་གཞན་ལ་རབ་བརྟན་པ་དགེ་ལེགས་ཕུན་ཚོགས་སུ་འབོད་པའི་སྙོམས་ལས་
ཅན་དེས་རིམ་གྱིས་བྲིས་ཏེ། ནང་གི་རྣམ་ཐར་འབྲི་དབུ་བརྩམས་པ་དང་ས་ཆེན་པོ་གཡོ་བ་སོགས་
ཀྱི་མཚན་མ་བཟང་པོའང་བྱུང་སྟེ། མེ་ཕག་ས་ག་ཟླ་བའི་ཚེས་བཅོ་ལྔ་རྣམ་རྒྱལ་སྟོང་མཆོད་ཀྱི་
སྒྲུབ་ཆེན་ཉིན་དགོན་ཆེན་མཛེས་ཕུ་བཤད་གྲྭར་རྫོགས་པར་སྦྱར་བ་དཔལ་ལྡན་བླ་མའི་བྱིན་རླབས་
སྙིང་ལ་འཇུག་པའི་རྒྱུར་གྱུར་ཅིག །སརྦ་མངྒ་ལམ། དགེའོ། །
63

༄༅། ། ལྔ་རིག་སྨྲ་བའི་དབང་ཕྱུག་སྡེ་སྣོད་འཛིན་པ་ཆེན་པོ་མདོ་སྲིབ་
པ་ཐུབ་བསྟན་ཆོས་ཀྱི་རྒྱལ་མཚན་གྱི་རྣམ་པར་
ཐར་པ་དད་པའི་སྒོ་འབྱེད་ཅེས་བྱ་བ་
བཞུགས་སོ། །
ཨོཾ་སྭ་སྟི།
ཕན་བདེའི་འབྱུང་གནས་ཐུབ་བསྟན་རིན་པོ་ཆེ། །
བཤད་སྒྲུབ་ཆོས་ཀྱི་རྒྱལ་མཚན་རྩེར་མཆོད་ནས། །
བསྟན་འགྲོའི་རྒུད་པ་སེལ་བའི་གཉེན་གཅིག་པུ། །
སྨྲ་བའི་དབང་ཕྱུག་ཆེན་པོའི་ཞབས་ལ་འདུད། །
གང་གི་མཛད་པའི་འོད་དཀར་ཕྲ་མོས་ཀྱང་། །
དད་སྤྲོའི་སྟེང་འཐུང་དཀར་པོ་ཅི་དགར་གྲོལ། །
དེ་བས་བདག་གཞན་འགྲོ་བའི་དད་གསུམ་གྱི། །
སྒོ་བརྒྱ་འབྱེད་ཕྱིར་མདོ་ཙམ་འགོད་ལ་སྤྲོ། །
དེ་ལ་ལྔ་རིག་སྨྲ་བའི་དབང་ཕྱུག་སྡོམ་བརྩོན་སྡེ་སྣོད་འཛིན་པ་ཆེན་པོ་མདོ་སྲིབ་མཁན་རིན་
པོ་ཆེ་འཇམ་དབྱངས་ཐུབ་བསྟན་ཆོས་ཀྱི་རྒྱལ་མཚན་མཆོག་ནི། མདོ་ཁམས་སྡེ་དགེ་

འབྲི་ནུབ་མདོ་གཞུང་རི་མདའ་ན་སྡེ་དགེ་ཚང་དང་དམ་གཙང་སེལ་མེད་ཀྱིས་གཞུང་ཁྲལ་
འཇལ་བའི་ཉག་སྨད་འདམ་ཐོག་ཚང་ཞེས་གྲགས་པས་རི་མདའ་ན་ལུགས་གཉིས་འབྱོར་
པས་ཕྱུག་པའི་ཧོར་དུད་ཁག་དུ་མ་ཡོད་པའི་ནང་ཚན། ཧོར་ཨ་ཉག་ཚང་གི་བུ་མོ་ཚེ་རིང་
དབང་མོ་ཞེས་པ་ཁྱིམ་འཛིན་དུ་བསུས་པའི་བུ་ལྷ་འདྲེ་མངོན་གྱུར་དུ་མཐོངབའི་ཚེ་དབང་
ཕུན་ཚོགས་དང་། མཁར་ཚའི་སྒྲོལ་དཀར་འཚོ་གཉིས་ཀྱི་རིགས་སྲས་སུ་རབ་བྱུང་བཅོ་
ལྔ་པའི་ཆུ་ཕོ་སྟག་༡༩༠༢གི་ལོའི་རྒྱུ་སྐར་ས་གས་ཉ་བའི་དཀར་ཕྱོགས་ཀྱི་དུས་ཚེས་དགེ་
བར་ངོ་མཚར་བའི་རྟགས་མཚན་དུ་མ་དང་བཅས་ཏེ་འཁྲུངས། དེའང་མངལ་གྱི་དྲི་མས་
མ་གོས་པར་ཕྲུ་མ་དཀར་པོ་ཞིག་གིས་གཡོགས་ནས་བཞུགས་ཤིང་། ཕྲུ་མ་ཁ་ཕྱེས་ཏེ་
བལྟས་པས་སྐུ་ལ་ལྟེ་ཐག་གིས་སེ་རལ་ཁ་བྱས་ནས་དཀྲིས་འདུག་པ་དང་། གདུལ་བྱའི་
རི་ལ་དམ་པའི་ཆོས་ཀྱི་སྣང་བ་རིམ་གྱིས་འཆར་བའི་སྔ་ལྟས་སུ་སྐུ་བལྟམས་པ་
དང་ཉི་མ་ཤར་བ་དུས་མཉམ་དུ་བྱུང་ཞིང་མཁའ་ནས་བདུད་རྩིའི་གྲུ་ཆར་འཇོ་མུར་གཡུ་
འབྲུག་ལྡིར་ཞིང་འཇའ་ཤར་བ་སོགས་བཀྲ་ཤིས་པའི་དགེ་མཚན་དུ་མ་བྱུང་བ་དང་
། དེ་
ཉིན་རེས་གཟའ་ཟླ་བ་ཁེལ་བས་མཚན་ལ་ཟླ་བ་བཀྲ་ཤིས་ཞེས་སུ་གསོལ། རྗེ་ཉིད་
གནས་མདོ་མཆོག་སྤྲུལ་ཚེ་དབང་འཆི་མེད་ཀྱི་ཡེ་ཤེས་སྒྱུ་མའི་རོལ་གར་དུ་བསྔགས་ཤིང་།
དེ་ནི་མཁས་གྲུབ་ཀརྨ་ཆགས་མེད་ཀྱི་བུ་སློབ་ཆེ་བ་ཞིག་གི་ཟློས་གར་ཡིན་ཞེས་གསུངས
སྐུ་ཆུང་ངུའི་དུས་ནས་བྱིས་པ་གཞན་དང་མི་འདྲ་བར་ཡ་རབ་དམ་པའི་སྤྱོད་པ་ཅན་ཞིག་
ཡོད་ཅེས་གླེང་རྒྱུ་འདུག 
དགུང་གྲངས་དྲུག་བདུན་བཞེས་དུས་བསྙུན་གཞི་ངན་པ་ཞིག་
གིས་བཟུང་སྟེ་སྨན་དང་རིམ་གྲོ་གང་ཟབ་བསྒྲུབས་ཀྱང་མ་ཕན་པ་ན། རྩིས་པ་བསོད་

ནམས་རྡོ་རྗེ་ཟེར་བའི་རྡོ་བརྐོས་རྒན་པོ་ཞིག་ཡོད་པ་དེས་ཕ་ལ་ཁྱོད་ཀྱི་བུ་ལ་རྩིས་ཤིག་
བྱེད་ཟེར་ནས་ས་ལ་རི་མོ་ཁ་ཤས་བྱས་མཚམས་སུ། བུ་འདི་དགོན་དུ་བཞག་སྟེ་གྲྭ་པ་མ་
བྱས་ན་ཚེ་རིང་པོ་ཐུབ་ཀྱི་མི་འདུག དགོན་ནང་དུ་བཞག་སྟེ་གྲྭ་པ་བྱས་ན་དགོན་ཁག་བཅུ་
གསུམ་གྱི་ཁྲི་མགོར་བཞུགས་པའི་བླ་མ་ཞིག་ཏུ་ཡོང་བ་འདུག་ཅེས་ལུང་དུ་བསྟན། དེ་
ནས་ལོ་ན་བརྒྱད་བཞེས་པ་ས་བྱ་ཧོར་ཟླ་དགུ་པའི་ཚེས་བཅུ་བཞི་བླ་མ་ས་སྐྱ་པ་ཆེན་པོ་ཀུན་
དགའ་སྙིང་པོའི་དུས་དྲན་ས་སྐོར་ཆེན་མོའི་ཉིན་མདོ་སྲིབ་དགོན་དུ་ཚོགས་ཞུགས་མཛད་
དེ། སྐུ་ཞང་བླ་མ་འཇམ་དབྱངས་རིན་ཆེན་གྱི་མདུན་ནས་ཀ་ཁ་ནས་བཟུང་སྦྱོང་བརྩོན་
དྲག་པོ་གནང་བས་དབྱར་དགུན་གྱི་གསུང་ཆོག་སྐོར་དང་། གདངས་དབྱངས། འབུད་
དཀྲོལ་སོགས་ཚེགས་མེད་ཤིན་ཏུ་བྱང་སྟེ་དགོན་གྱི་བླ་ཆོས་ལ་རྒྱུགས་འབུལ་ཞུས། ཡིག་
རྩ་ཡང་ཉིན་རེ་ལ་མདོ་སྡེ་བསྐལ་བཟང་སྔ་ཚར་ཐུབ་པ་ཞིག་བྱུང་སོང་གསུངས། དགུང་
གྲངས་བཅུ་གསུམ་བཞེས་པ་ཤིང་སྟག་ལོའི་དབྱར་ཐོག་ཏུ་མཁས་དབང་ཀུན་བཟང་བསོད་
ནམས་ཀྱི་སློབ་མའི་ཐུ་བོ་མི་ཉག་མཁན་པོ་ཨ་དཔལ་རིན་པོ་ཆེ་དབྱར་གནས་ཀྱི་ཕྱག་ལེན་
མཁས་པས་མདོ་སྲིབ་དགོན་དུ་གདན་འདྲེན་ཞུས་ཏེ་དབྱར་གནས་གསར་བཙུགས་མཛད།
དེ་སྐབས་བོད་ཟླ་ལྔ་པའི་ཡར་ཚེས་བཟང་པོ་ལ་གྲྭ་གསར་བཅུ་ལྷག་ཅིག་རབ་ཏུ་བྱུང་བ་
དང་མཉམ་དུ་རབ་ཏུ་བྱུང་བའི་སྡོམ་པ་བཞེས་ཏེ་དབྱར་གནས་བཞུགས། ཨ་དཔལ་གྱིས་
ལོ་འདི་ནས་བཟུང་ལོ་གསུམ་ལ་དབྱར་གནས་མཁན་པོ་མཛད་དེ། དབྱར་ཆོས་ལ་སྤྱོད་
འཇུག་དང་། ཀཱ་རི་ཀ་ཆེ་ཆུང་།སོར་མདོ། དབུ་མ་རྩ་འཇུག མདོ་སྡེ་རྒྱན། སྣང་གསུམ་
སོགས་ཀྱི་གཞུང་བཤད་ཞིབ་རྒྱས་སུ་གནང་། དེའི་ཚེ་ཉིན་རྒྱུགས་ཤོག་དྲིལ་རྒྱུན་དུ་

བབས་པ་དང་། 
གུང་གསེང་གི་དུས་སུ་ཡང་ཟླ་བ་བཀྲ་ཤིས་ཁྱོད་ཀྱིས་གོ་བ་ཅི་ལོན་བྱུང་
ད་ཤོད་གསུངས་ནས་ནམ་ཡིན་ལ་དྲི་བ་གནང་བར། གང་ཤེས་རྒྱུགས་འབུལ་ཞུས་པས་
ཐུགས་མཉེས་མཉེས་མཛད་ཅིང་མཁན་ཆུང་ཞེས་པའི་མཚན་ཡང་དེ་དུས་ནས་རང་དགར་
ཆགས༑ ཡང་སྐབས་རེར་བཀའ་བཀྱོན་མང་པོ་མཛད་པར། གྲྭ་རོགས་རྣམས་ཀྱིས་ཟླ་
བ་བཀྲ་ཤིས་ལ་རྒྱུ་མེད་ནས་ཞོ་མར་འབུལ་རྒྱུ་མེད་པས་ཞལ་བཀྱོན་གནང་བ་རེད་ཅེས་
གླེང་སྐད་འདུག 
ཕྱིས་དཔྱད་ན་དེ་ནི་བླ་མས་རྗེ་འདི་སྐྱེས་བུ་དམ་པ་ཞིག་ཡོང་བར་དགོངས་
ནས་ཁོང་གི་ང་རྒྱལ་བཅཊ་པ་དང་། གོ་རིག་རྩལ་དུ་ཕྱུང་བའི་ཐབས་མཁས་ཀྱི་མཛད་པ་
ཞིག་ཡིན་པར་འདུག་ཅེས་བླ་མ་བློ་གྲོས་མི་ཕམ་གྱིས་གསུངས། མེ་འབྲུག་ལོའི་སྟོན་ཁར་
ཨ་དཔལ་རིན་པོ་ཆེ་ངོར་ཨེ་ཝཾ་དུ་བཤད་གྲྭའི་མཁན་པོ་ཕེབས་ཞུས་ཀྱིས་བྱོན་དགོས་བྱུང་
ཞིང་༑ 
ཕེབས་ཁར་མདོ་སྲིབ་དགོན་པས་དགོན་ཟུར་དུ་གུར་ཕུབ་སྟེ་དགའ་སྟོན་མཛད་
པ་དང་། 
མཇུག་ཏུ་བླ་གྲྭ་རྣམས་ཀྱིས་འགྲོ་བདེ་མ་གསུངས་ནས་སྐྱེལ་དར་ཕུལ་བས
རྗེ་འདི་ལ་ཁྱོད་རྫོང་སར་བཤད་གྲྭ་ནང་དུ་སོང་གསུངས་པར། ལེགས་སོ་ཞུས་པས།
ཨེ་ར་འགྲོ་རྒྱུ་ཁས་ལེན་ཨེ་ཡིན། བཤད་གྲྭ་ནང་དུ་སླེབ་ངེས་གྱིས་ཨང་ཞེས་གསུངས་
ནས་ནན་ཏན་ཆེན་པོས་བསྐུལ་བ་དང་། མཁན་པོ་དམ་ཆོས་ལའང་བྱོན་ཁར་། ཁྱེད་
ཀྱི་ཚ་བོ་འདི་རང་དགར་མ་སྐྱུར་གྱོང་གུད་ཆེན་པོ་འོང་། འདི་ལ་སློབ་གཉེར་ཡག་པོ་
ཞིག་བྱུང་ན་བསྟན་པ་དང་སེམས་ཅན་ལ་ཕན་ཐོགས་པ་ཞིག་ཡོང་ངེས་རེད་ཅེས་གསུངས་
ནས་ཕྱི་མཐའ་གཟིགས་པའི་ལུང་བསྟན་གནང་། དེ་ནས་ལོ་འགའ་ལ་རྫོང་སར་དུ་བྱོན་
རྒྱུ་མ་གྲུབ་ཅིང་། 
དེའི་རིང་ལ་འཇམ་དབྱངས་བློ་གཏེར་དབང་པོའི་ཐུགས་སྲས་མཁན་

ཆེན་ངག་དབང་དམ་ཆོས་རྒྱལ་མཚན་དང་། མཁན་པོ་བཟོད་པ་ལེགས་བཤད་རྒྱ་མཚོ་
གཉིས་ཀྱི་ཞལ་སྔ་ནས། སྒྲུབ་ཐབས་རིན་པོ་ཆེ་ཀུན་ལས་བཏུས་པའི་སྨིན་གྲོལ་ལུང་དང་
བཅས་པ་རྫོགས་པར་གསན་པ་དང་། མཚམས་སུ་དད་སྦྱིན་རྣམས་ཀྱི་ངོར་དམ་པའི་ཆོས་
སྒྲོག་མཛད་པར་ཕེབས་ནས་འགྲོ་བའི་དོན་མཛད་པ་སྟེ། བཀའ་ལས། ང་རྫོང་སར་བཤད་
གྲྭར་མ་སོང་གོང་དུ་བླ་མ་སངས་རྒྱས་བསྟན་འཛིན་གྱི་མ་ཤི་སར་ཁྲིད་ནས་ཐར་མདོ་འདོན་
བཅུགས་བྱུང་ལ། དེ་དུས་དབྱར་ཟླ་མགོ་མའི་ནང་ཡིན་པས་ཉིན་རེ་ལ་ཐར་མདོ་ཚར་བཅུ་
གཉིས་རེ་བཏོན་པ་ཡིན། ཁྱོད་གྲྭ་སར་རྣམས་ཀྱིས་དེ་འདྲ་འདོན་གྱི་ཨེ་ཡོད་ཅེས་ཞལ་
མཚར་གྱི་ཚུལ་དུ་གསུངས་པར་མཛད་དོ། །དེ་ནས་དགུང་གྲངས་ཉེར་གཅིག་བཞེས་
པ་ཆུ་ཁྱི་ལོར་ཁུ་བོ་མཁན་ཆེན་དམ་ཆོས་རྒྱལ་མཚན་མཆོག་ནས། ཁྱོད་རྫོང་སར་བཤད་
གྲྭ་ནང་འགྲོ་ཨེ་ཡིན་ཞེས་ཕེབས་པར། རང་ལ་མཁན་རིན་པོ་ཆེ་ཨ་དཔལ་ནས་ཁྱོད་
རྫོང་སར་བཤད་གྲྭ་ནང་དུ་སླེབ་ངེས་གྱིས་ཨེ་གོ་གསུངས་ནས་དར་དཀར་བཅས་གནང་
བྱུང་བས་ངས་ལེགས་སོ་ཞུས་པ་ཡིན། རང་ནས་ཀྱང་ཨ་རེ་རྫོང་སར་བཤད་གྲྭ་ནང་སླེབ་
ན་བསམ་ནས་འགྲོ་མོས་ཤིན་ཏུ་ཆེ་ནའང་། འགྲོ་ལུགས་གང་འདྲ་དགོས་མི་ཤེས་འདུག་
ཅེས་ཞུས་པས། འོ་འགྲོ་ན་ད་ལོ་འགྲོ་ཚོད་རེད་གསུངས་པར། འོ་ན་ད་འགྲོ་རྒྱུ་ཡིན་
ཞུས་པས། འོ་དབོན་སྟོད་མཁན་པོ་མཁྱེན་རབ་ཆོས་ཀྱི་འོད་ཟེར་དང་ངེད་གཉིས་ལ་
སེ་ལྡེམ་དུ་འཇམ་མགོན་བློ་གཏེར་དབང་པོས་རྒྱུད་སྡེ་ཀུན་བཏུས་ཀྱི་དབང་ལུང་གནང་
དུས་ཆོས་གྲོགས་ཡིན། དེང་སྐབས་ཁོང་ཁམས་བྱེའི་མཁན་པོ་ཡིན་འདུག་པས་ད་ལན་
འདི་ནས་ཁོང་གི་རྩར་འགྲོ་མི་ཞིག་འདུག་པ་ལ་ཞུ་ཡིག་ཅིག་བསྐུར་ནས་ཅི་གསུང་བལྟ་

ཞེས་གསུངས་ནས་མཁན་པོའི་མདུན་ཞུ་ཡིག་ཕུལ། ཡིག་ལན་དུ་ཁྱེད་ཀྱི་སྐུ་ཚ་བཤད་
གྲྭ་ནང་བཏང་འོང་ན། 
སློབ་གྲྭའི་ཐོག་དང་བཞུགས་ས་སོགས་གང་དྲག་བྱེད་ཆོག་ཅེས་
འདུག་པར། དེ་འཕྲལ་ནས་ཕེབས་རྒྱུ་མཛད་ཏེ་བྱོན་པའི་སྐབས། མཁན་པོ་རྣམ་གཉིས་
དང་གྲྭ་མང་སྤྱི་ནས་ཤ་མར་སོགས་གསོལ་ཆས་མང་པོ་བསྐུར་གནང་མཛད་པ་དང་
། ཁྱད་
པར་ཁུ་བོ་དམ་ཆོས་ནས་བླ་མ་ལ་མཇལ་དར་གྱིས་གསུངས་ནས་ཁ་བཏགས་ཤིག་གནང་
དེ་ནས་ཕ་རྒན་དང་ལྷན་དུ་རྟ་གཅིག་ལ་གསོལ་རྒྱགས་བཀལ་ནས་བྱོན་ཏེ་ཁམས་བྱེར་
ཐོན་པ་ན། མཁན་པོ་མཇལ་ཁ་ཞུས་པས། མཁན་པོས་ཁྱོད་བཞུགས་སའི་གྲྭ་ཤག་འདི་
ཡིན་ཞིང་། 
ཕོག་ལོངས་ལ་དེ་རིང་སང་ཉིན་རྩམ་པ་ཐོན་ཐབས་གྱིས་ཞེས་གསུངས
། དེ་
ནས་མཁས་མང་འབྱུང་བའི་ལྟེ་གནས་རྫོང་སར་ཁམས་བྱེའི་བཤད་གྲྭར་ཞུགས་ཏེ
། དུས་
དེར་གངས་ཅན་ལྗོངས་ཙམ་ན་འགྲན་ཟླ་དང་བྲལ་བའི་མཁས་དབང་སྡེ་སྣོད་འཛིན་པའི་
གཙུག་རྒྱན་དབོན་སྟོད་མཁན་ཆེན་ཐམས་ཅད་མཁྱེན་པ་མཁྱེན་རབ་ཆོས་ཀྱི་ཉི་མ་འཕྲིན་
ལས་མཐའ་ཡས་པའི་འོད་ཟེར་ཞེས་ཡོངས་སུ་གྲགས་པའི་ཞབས་པད་བསྙེན་ནས་མདོ་
སྔགས་རིག་གནས་དང་བཅས་པ་ལ་གུས་རྟག་གི་བརྩོན་པ་ཆུ་བོའི་རྒྱུན་བཞིན་བསྟེན་
ནས་གསན་བསམ་སྒྲོ་འདོགས་ཆོད་པར་གནང་། ལོ་བཞི་སོང་མཚམས་ནས་གཞུང་
ཆུང་བ་རྣམས་ཀྱི་སྐྱོར་དཔོན་མཛད་བཅུགས་ཤིང་། ཕྱི་ལོ་ལ་གཞུང་ཆེན་གྱི་སྐྱོར་དཔོན་
ཆེ་བ་བསྐོས་ཏེ་སྐྱོར་ཁྲིད་གནང་། ལོ་བརྒྱད་སོང་མཚམས་སུ་མཁན་པོ་མཁྱེན་རབ་བརྗེ་
ལེན་མཛད་དེ་སི་ཏུ་པདྨ་དབང་མཆོག་རྒྱལ་པོས་བཀས་བསྐུལ་བ་བཞིན་དཔལ་སྤུངས་
བཤད་གྲྭའི་མཁན་པོར་ཕེབས་སྐབས་མཉམ་དུ་ཁྲིད་ཅིང་། མཁྱེན་རབ་ཀྱིས་དགོན་དེར་

བཤད་གྲྭ་ལོ་ངོ་བཞི་བཙུགས་རིང་སྐྱོར་དཔོན་མཛད་དེ་བཞུགས། དེ་སྐབས་སུ་དབྱར་
ཀར་རང་དགོན་དུ་དབྱར་གནས་མཁན་པོ་ཕེབས་མཛད་པ་སྟེ། དེའི་ཚུལ་ཡང་དགུང་
གྲངས་ཉེར་དགུ་བཞེས་པ་ལྕགས་རྟ་ལོར་མདོ་སྲིབ་ནས་དགོན་པས་གྲྭ་འཇམ་དབྱངས་
གྲགས་པ་བང་མིར་ཆེད་དུ་བཏང་ནས། མཁན་པོ་བཟོད་པ་ནི་གཅིག་ན་དགུང་ལོ་མཐོ་
བ་དང་། གཉིས་ན་སྐུ་མཚམས་དམ་པོར་བཞུགས་འདུག་པས་ཞུ་ཐབས་བྲལ། འདི་ལོ་
དབྱར་གནས་མཁན་པོ་མེད་ན་ནི་དབྱར་གནས་ཆད་ངེས་པས་ཁྱོད་ཀྱིས་འཇམ་དབྱངས་
ཆོས་ཀྱི་བློ་གྲོས་ཀྱི་མདུན་ནས་དགེ་སློང་གི་སྡོམ་པ་ཞུས་ལ། འདི་ལོ་དགོན་ཐོག་ཏུ་ཕེབས་
ཐུབ་པའི་བཀའ་དྲིན་ཞུ་ཞེས་པའི་ཡི་གེ་འབྱོར་པ་ན། མཁན་པོ་མཁྱེན་རབ་ལ་གང་
དགོས་ཀྱི་བཀའ་འདྲི་ཞུས་པས། འབུ་དུང་ཕྲུག་འོ་མས་གསོ་རྒྱུ་དེ། །དགྲ་ཆུ་སྲིན་འོང་
དུས་ཨེ་ཕན་བསམ་ཟེར་བའི་དཔེ་ལྟར། དགོན་པ་དང་མཁན་པོ་རྣམ་གཉིས་ནས་འདི་
འདྲ་ཞིག་ཡོང་ན་དགོངས་ནས་ཁྱོད་ལ་གསོ་སྐྱོང་བྱས་པ་རེད། ད་མཁོ་བའི་དུས་ལ་བབས་
པ་རེད་པས་འགྲོ་དགོས་རེད་ལ། དབང་དགའ་དང་ལྷན་དུ་དགེ་སློང་གི་སྡོམ་པ་ཞུས་
ཤིག་གསུངས་ནས་མཁྱེན་བརྩེའི་མདུན་ཕུལ་རྒྱུའི་ཕྱག་བྲིས་བཅས་བསྐུར་གནང་མཛད།
དེ་ནས་མཁན་པོའི་མཆེད་ཡ་དབང་དགའ་དང་འགྲོགས་ཏེ་རྫོང་སར་དུ་བྱོན་ཅིང་། མཁྱེན་
སྤྲུལ་རིན་པོ་ཆེ་ལ་དགོན་པའི་ཡི་གེ་དང་། མཁན་པོས་བསྐུར་བའི་ཕྱག་རིས་བཅས་
ཕུལ་བས་ཐུགས་དགྱེས་དགྱེས་མཛད་དེ་བསྙེན་རྫོགས་ཀྱི་སྡོམ་པ་བསྩལ། ཐུབ་བསྟན་
ཆོས་ཀྱི་རྒྱལ་མཚན་ཞེས་མཚན་དུ་གསོལ། དེ་ནས་ལོ་བཅུ་གསུམ་ལ་ལོ་བསྟར་རང་
དགོན་གྱི་དབྱར་གནས་མཁན་པོ་མཛད་ཅིང་། ཐོག་མའི་ལོ་བཞི་ལ་དབྱར་གནས་གྲོལ་
70

འཕྲལ་ནས་སླར་ཡང་དཔལ་སྤུངས་སུ་ལོག་སྟེ་ཐོས་བསམ་གྱིས་མཐའ་རྒྱ་བཅད
། ལྕགས་
ལུག་ལོའི་ཧོར་ཟླ་གཉིས་པའི་ཡར་ཚེས་ལ་སི་ཏུ་པདྨ་དབང་མཆོག་རྒྱལ་པོས་ངོས་འཛིན་
མཛད་པའི་རྒྱལ་དབང་ཀརྨ་པ་ཆེན་པོ་བཅུ་དྲུག་པ་དཔལ་ལྡན་རང་བྱུང་རིག་པའི་རྡོ་རྗེ་
ཕྱོགས་ཐམས་ཅད་ལས་རྣམ་པར་རྒྱལ་བའི་སྡེ་དཔལ་སྤུངས་ཀྱི་ཆོས་གྲྭ་ཆེན་པོར་གདན་
དྲངས་ནས། 
ཡིད་དགའ་ཆོས་འཛིན་གྱི་གཙུག་ལག་ཁང་ཆེན་པོའི་མི་འཇིགས་གདོང་
ལྔས་བཏེགས་པའི་ཁྲི་འཕང་མཐོན་པོ་ལ་མངའ་གསོལ། མི་དབང་སྡེ་དགེ་ཚང་དང་།
དབུ་བླ་ཁག 
ཁམས་ཕྱོགས་ཀྱི་བཀའ་བརྒྱུད་པའི་བླ་སྤྲུལ་དགོན་སྡེ་བཅས་པའི་ཚོགས་
ཀྱིས་ཁྲི་འབུལ་རྒྱ་ཆེར་དང་མཎྜལ་རྒྱས་བཤད་སྐབས། མཁྱེན་རབ་ཆོས་ཀྱི་རྗེས་བཀའ་
གནང་བ་བཞིན་ཤེར་ཕྱིན་གྱི་འབེལ་གཏམ་དཀའ་གནད་དོགས་གཅོད་དང་བཅས་པ་
རྒྱས་ལ་ཡིད་འཕྲོག་པ་ཞིག་མཛད་པས་དེ་ནས་མཁས་པའི་སྙན་གྲགས་ཀྱིས་ཕྱོགས་
མཐར་ཁྱབ། 
བྱམས་མགོན་སི་ཏུ་རིན་པོ་ཆེ་ཐུགས་ཤིན་ཏུ་མཉེས་དྲག་ནས་དཔེ་ཆ་སྦྱོང་
ན་དེ་འདྲ་ཞིག་ཡོད་དགོས་རེད་གསུངས་ནས། གཟེངས་བསྟོད་དུ་ཕྱི་ཉིན་མར་ཁ་དར་
དང་རྒྱ་དངུལ་ཨ་འབེས་གོང་མེད་སྒོར་ཉེར་ལྔ་གནང་། མཁན་ཆེན་གྱིས་མཚམས་སུ་
ཐང་རྒྱལ་ཚེ་སྒྲུབ་དང་། ཚེ་སྒྲུབ་ཞག་བདུན་མ། ཚེ་སྒྲུབ་མདའ་འཕེལ་མ། སྒྲོལ་དཀར་
གྱི་རྗེས་གནང་ཚེ་ཁྲིད་ལུང་དང་བཅས་པ་སོགས་དགོས་དབང་གིས་སྨིན་གྲོལ་ཟབ་པ་
འགའ་ཞིག་ཆེད་གཏད་ཀྱིས་བསྩལ་བ་དང་། གཞན་ཡང་བཀའ་འབུམ་དུ་མའི་བོད་ལུང་
སོགས་བགྲང་བྱ་བཅུ་གཉིས་རིང་བུམ་པ་གང་བྱོའི་ཚུལ་དུ་གསན་མཛད་པ་སྟེ
། ཞལ་
སྔ་ནས། 
ཡོངས་འཛིན་བཤེས་གཉེན་ཆེན་པོ་མཁྱེན་རབ་ཆོས་ཀྱི་རྗེ་ལས་ཐུན་མིན་ནང་

རིག་སྡེ་སྣོད་ཀྱིས་གཙོས་པའི་ཐུན་མོང་བ་གསོ་རིག་རྒྱུད་བཞི་དང༌། སྙན་ངག་མེ་ལོང་
མ། སྒྲ་མདོ། སྡེབ་སྦྱོར། རྩིས་རིག་སོགས་རིག་གནས་ཆ་ལག་དང་བཅས་པའི་བཤད་
ལུང་གི་རྒྱུན་གང་བཞུགས་པ་ཐམས་ཅད་ཆད་ལུས་མེད་པར་ནོས་རྒྱུ་བྱུང་བའི་སྐལ་བ་
བཟང་པོ་ཞིག་ཐོབ་ཅེས་གསུངས་སོ། ། ཡང་མཁྱེན་རབ་ཀྱིས་མཚམས་ཤིག་ཏུ་ཞལ་
གདམས་འདི་ལྟར་གནང་སྟེ། ཕན་བདེ་མ་ལུས་པའི་འབྱུང་གནས་ནི་ལུང་རྟོགས་ཀྱི་
དམ་ཆོས་ཉག་གཅིག་ཏུ་ཟད་ལ། བརྗོད་བྱ་རྟོགས་པའི་ཆོས་རྒྱུད་ལ་སྐྱེ་བ་དེ་རྗོད་བྱེད་
ལུང་གི་ཆོས་ལ་ལྟོས་དགོས་ཤིང་། ལུང་གི་ཆོས་དང་དེ་གནས་པའང་། མདོ་ལས། ཆོས་
རྣམས་ཐམས་ཅད་བཀའ་དང་བསྟན་བཅོས་ཏེ། །ལེཊ་པར་གསུངས་དང་དེ་ཡི་དགོངས་
འགྲེལ་ལོ། །དེ་ཡི་དབང་གིས་ཤཱཀྱའི་བསྟན་པ་འདི། །འཇིག་རྟེན་ཁམས་ན་ཡུན་རིང་
གནས་པར་འགྱུར། །ཞེས་གསུངས་པ་ལྟར་ཡིན་ཅིང་། དེས་ན་རྩ་བ་བཤད་པ་གྱིས་
ལ་བཤད་དོན་རྒྱུད་ལ་འབྱོར་པ་ཞིག་དགོས་ཞེས་དང་། ལྷ་ཁང་མཐོ་ཡང་བསྟན་པ་
མིན། ། སྐུ་གཟུགས་ཆེ་ཡང་བསྟན་པ་མིན། །སྐད་པོ་ཆེ་ཡང་བསྟན་པ་མིན། །འདུ་ལོང་
ཆེ་ཡང་བསྟན་པ་མིན། །འ་འུར་རྔ་གོག་བརྡུང་ཤེས་ཀྱང་། །སྙིགས་དུས་འདི་ལ་བསྟན་
པ་མིན། །དཀོར་ཁ་གྲོང་ཆོག་ཆེ་ན་ཡང་། །སྙིགས་དུས་འདི་ལ་བསྟན་པ་མིན། །མདོར་
ན་སངས་རྒྱས་བསྟན་པ་ནི་གང་ཟག་ལ་རག་ལས་ཤིང་། དེའང་བཤད་སྒྲུབ་གཉིས་ལ་
ཐུག དེ་བརྟེན་ཁྱོད་ཀྱིས་བཤད་སྒྲུབ་གཉིས་མ་འཆུག་ཅེས་བཀའ་བསྩལ་བར་མཛད་
དོ། །དེ་ནས་མདོ་སྲིབ་ཏུ་བྱོན་ཏེ་རི་མདའ་སྡེ་པས་ལོ་རེ་བཞིན་མ་ཎི་དུང་སྒྲུབ་བཙུགས་
པའི་དབུ་བཞུགས་ཕེབས་པ་དང་། མདོ་དགོན་དད་ལྡན་སྐྱ་སེར་རྣམས་ནས་མཁར་

མདོ་ལུང་བླ་མ་གདན་ཞུས་ཀྱིས་བཀའ་འགྱུར་བཀླག་ལུང་ཞུས་པ་ཡོངས་རྫོགས་གསན་
པ་བཅས་མཛད། མི་རིང་བར་རབ་བརྟན་དགོན་པས་གདན་ཞུས་བྱུང་བ་བཞིན་བྱོན་
ནས་རྒྱལ་བའི་བཀའ་འགྱུར་རིན་པོ་ཆེའི་ལྗགས་ལུང་གནང་བ་དང་། དགོན་དེར་བཤད་
གྲྭ་གསར་བཙུགས་མཛད་དེ་གཞུང་བཤད་གནང་། བྱོན་ཁར་མཁན་པོ་ཁྲི་ཐོག་པ་ཐུབ་
བསྟན་འཕེལ་རྒྱས་སློབ་གྲྭའི་མཁན་པོ་མངའ་གསོལ་མཛད། དེ་དུས་བཀའ་ཆོས་ཐོག་
མར་དབུ་འཛུགས་དུས་ས་ཆེན་པོ་ལན་གྲངས་གཡོ་བ་བྱུང་སྟེ། བདག་ཅག་གི་སྟོན་པས་
ཤེར་ཕྱིན་གྱི་ཆོས་འཁོར་བསྐོར་བའི་དུས་སུ་ཕྱོགས་བཅུའི་འཇིག་རྟེན་གྱི་ཁམས་རྣམ་པ་
དྲུག་ཏུ་གཡོས་པ་དང་མཚུངས་པར་སྣང་ངོ་ཞེས་གླེང་བར་བྱས་སྐད་དོ། །ཡང་རྔད་ཇི་
ཐོག་དགོན་ཏུ་ཕེབས་ཏེ་རྒྱལ་བའི་བཀའ་འགྱུར་རོ་ཅོག་གི་ཀླག་ལུང་ཚར་གཅིག་དང་།
ཡིད་ལྷུང་ལྷ་རི་སྒར་དུ་ཕྱེད་ཅིག་གསུངས། འདི་ནི་སྔར་མདོ་དགོན་དུ་བཀའ་འགྱུར་གྱི་
ལུང་གནང་དུས་བྱ་རྒོད་སྟོབས་ལྡན་གྱིས་འབྲི་ཆུའི་ནུབ་རྒྱུད་ཀྱི་དགོན་སྡེ་ཁག་རྣམས་
གཙང་དགོན་བྱེད་པ་དང་ཐུག་སྟེ་ཞོར་དུ་ལུང་ཞུས་ནའང་། ཕྱེད་ཙམ་སོང་བ་དང་རྐྱེན་
དབང་གིས་འགྲོ་དགོས་བྱུང་སྟེ་ལུང་ཆ་ཚང་མ་ཐོབ་སྟབས། རྗེ་ཉིད་བྱ་རྒོད་ཚང་གིས་
ལྷ་རུ་སྒར་དུ་གདན་དྲངས་ནས་འཕྲོས་ཡོངས་རྫོགས་གསུངས་ཡིན་འདུག །སྦིས་ལུག་
མགོ་སྒང་དུ་ཁུ་བོ་དམ་ཆོས་བཞུགས་ཡོད་པའི་རྩར་བྱོན་ཏེ་རྒྱུད་སྡེའི་ནང་ནས་རྡོ་རྗེ་འཕྲེང་
བ་དང་། ངོར་དཀྱིལ་བདུན། སྦྱོང་དཀྱིལ་བཅུ་གཉིས་བཅས་ཀྱི་དབང་ཆེན་དང་། རྡོ་
རྗེ་འཇིགས་བྱེད་ཀྱི་དབང་ཁྲིད་སོགས་དང་། དུང་མདོ་མཁན་ཆེན་དཔལ་ལྡན་ཚུལ་
ཁྲིམས་ལས་འཕྲོས་ཡོངས་རྫོགས་ཀྱི་དབང་ལུང་བཅས་གསན་ཅིང་། རྒྱུད་སྡེ་རིན་པོ་

ཆེ་ཀུན་ལས་བཏུས་པའི་བཀའ་ཆོས་ཟབ་མོ་ཐོབ་འཕྲལ་དུ་ཁུ་བོ་མཆོག་ནས་ད་ནི་ཁྱོད་
ཀྱིས་རྒྱུད་སྡེའི་དཔེ་ཆ་འདི་བདག་པོ་གྱིས་ལ་རྗེས་སུ་གནང་ཐུབ་པར་གྱིས་ཤིག་གསུངས་
པར། བདག་གིས་དེ་འདྲ་ཨེ་ཐོན་བལྟ་བའི་སྤོབས་པ་མི་འདུག་ཞུས་པས། ཁྱོད་ཀྱིས་
མ་ཐོན་ན་ཐོན་མི་སུ་ཡོང་དགོས་རེད། དཔེ་ཆ་ཉར་ཚག་ཡག་པོ་གྱིས་གསུངས་པར།
ལེགས་སོ་ཞུས་ཏེ་བླ་མའི་བཀའ་ལ་དགོངས་ནས་ཕྱིས་སུ་རྒྱུད་སྡེའི་སྐུ་མཚམས་ལོ་ངོ་
དྲུག་ལ་བཞུགས། རི་ཁྲོད་དུ་ཁུ་བོ་ལ་ཞབས་ཞུ་བགྱིད་ཞོར་དུ་འབྱུང་འདུལ་དང་། ཀྱེ་
རྡོར་འབུམ་བཞི་སྔོན་དུ་འགྲོ་བ། མཁའ་སྤྱོད། འཇིགས་བྱེད། ཀུན་རིག སྒྲོལ་དཀར།
ཐང་རྒྱལ་ཚེ་སྒྲུབ། མགོན་པོ་བྲག་རྫོང་བཅས་ཀྱི་བསྙེན་སྒྲུབ་སྦྱིན་སྲེག་དང་བཅས་པ་
མཛད། རི་ཁྲོད་འདི་ཐོག་མར་མཁན་པོ་དམ་ཆོས་ཀྱིས་ཆག་བཏབ་ནས་བཞེངས་ཤིང་།
ལྷ་ཁང་ཀ་བ་གསུམ་ཅན་རྟེན་གསུམ་དང་བཅས་པ་དང་། སྟེང་དུ་དམ་ཆོས་ཀྱི་སྒྲུབ་
ཁང་སོགས་ཡོད་གསུངས། གདན་ས་མདོ་སྲིབ་དགོན་དུ་སློབ་གྲྭ་གསར་དུ་བཙུགས་ཏེ་
གྲྭ་གྲངས་བཅོ་ལྔ་ནས་ཉི་ཤུ་བར་ཅི་རིགས་ཅན་ལ་དགུན་དཔྱིད་ཀྱི་དུས་སུ་ཟླ་བ་བཞི་
ལྔ་ལ་ལོ་བསྟར་གཞུང་བཤད་གནང་། གཞན་ཡང་སྔགས་ཀྱི་སྒྲུབ་སྡེ་དང་། ཟླ་ཕྱེད་
གསོ་སྦྱོང་སོགས་ཀྱང་གསར་འཛུགས་མཛད་དེ་བཤད་སྒྲུབ་གཉིས་ཀ་ལ་ཐེབས་རྩ་སྦྱོར་
འཇགས་བསྩལ། ལྕགས་རྟ་ལོ་སྨད་ལ་དབོན་སྟོད་ནས་མཁན་པོ་མཁྱེན་རབ་རིན་པོ་
ཆེས་ཁོང་གནས་སྐབས་སྐུ་མཚམས་བཞུགས་རྒྱུ་ཡིན་པས། ཐུབ་བསྟན་ཁྱོད་འདི་གའི་
མཁན་པོར་ཡོང་དགོས་འདུག་ཅེས་པའི་གསུང་འཕྲིན་འབྱོར་པར་བརྟེན། རང་དགོན་
གྱི་གྲྭ་གསར་བློ་རིག་གསལ་བ་ཁ་ཤས་ཁྲིད་ནས་བྱོན་ཏེ་དབོན་སྟོད་སློབ་གྲྭའི་མཁན་

ཁྲིར་ཕེབས། ཕྱོགས་འདུས་ཀྱི་སློབ་མ་རྣམས་ལ་ཚད་མ་རྣམ་འགྲེལ་སོགས་གཞུང་
ཆེ་བ་འགའ་ཡི་ཁྲིད་རྒྱུན་སྤེལ། ཟུར་དུ་མཁན་པོ་ལས་དུས་འཁོར་བསྡུས་རྒྱུད་འགྲེལ་
ཆེན་དྲི་མེད་འོད་ཀྱི་ཁྲིད་དང་། སྐར་རྩིས་སོགས་འགའ་ཞིག་སྐྱར་སྦྱོང་གནང་། མཁན་
ཆེན་མཁྱེན་རབ་རིན་པོ་ཆེ་ནས་ཆོས་རའི་ཚོགས་པར་ངའི་སློབ་མས་ཕྱོགས་མཐར་ཁྱབ་
ཅིང་༑ དེའི་ནང་ན་རིག་གནས་ཆེ་ཕྲ་ཀུན་ལ་མཁས་པའི་མཁས་པ་མང་པོ་ཡོད་པ་ལས།
ཐུབ་བསྟན་འདི་གཙུག་ནོར་ལྟ་བུ་ཡིན་ཞེས་བསྔགས་བརྗོད་མཛད་པ་མདོ་སྲིབ་པ་རྒྱལ་
མཚན་དཔལ་བཟང་སོགས་ཀྱིས་ཐོས་སོ། །དེ་ལོར་རྫོང་སར་ནས་མཁྱེན་སྤྲུལ་རིན་
པོ་ཆེས་ཁམས་བྱེའི་མཁན་པོ་བརྗེ་ལན་ཐུག་ཅིང་། ད་ལན་གྱི་མཁན་པོའི་འོས་བབས་
དེ་ཁྱོད་ལ་འདུག་པས་ཕེབས་དགོས་པའི་གསུང་ཤོག་འབྱོར། དེ་ནས་རང་དགོན་དུ་ཚུར་
ཕེབས་ཏེ་ཆུ་ལུག་དཔྱིད་ཟླ་ར་བའི་ཚེས་ཉེར་བཞི་ལ་རྫོང་སར་དུ་བྱོན། ཚེས་ཉེར་དྲུག་
ཆོས་རྗེ་ས་སྐྱ་པཎ་ཆེན་སྐུ་བལྟམས་པའི་དུས་ཚེས་དགེ་བ་ལ་མཎྜལ་རྟེན་གསུམ་དང་
བཅས་ཏེ་ཁམས་བྱེའི་བཤད་གྲྭ་ཆེན་མོའི་མཁན་རབས་བདུན་པའི་ཁྲི་ལ་མངའ་གསོལ་
གནང་། དེ་ཉིན་མཁྱེན་བརྩེ་རིན་པོ་ཆེ་ནས་དམ་པ་ཉིད་ཀྱིས་དབུས་བྱས་པའི་གསར་རྙིང་
གི་སློབ་ཚོགས་ལ་གསེར་ཆོས་མཁའ་སྤྱོད་སྐོར་གསུམ་སོགས་ཟབ་ཆོས་འགའ་ཞིག་
བསྩལ། དེ་ནས་བགྲང་བྱ་བརྒྱད་དང་ལྷག་གི་རིང་ལ་རྒྱུན་བཞུགས་མཛད་དེ། གཞུང་
ལུགས་གྲགས་ཆེན་བཅོ་བརྒྱད་ཀྱིས་གཙོས་པའི་ཁམས་བྱེའི་བཤད་བཀའ་མདོ་སྔགས་
ཀྱི་གཞུང་ཆེ་ཕྲ་བཞི་བཅུའི་སྐོར་གྱི་བཤད་པ་དང་། སྒྲ་མདོ་དང་། སྙན་ངག སྡེབ་སྦྱོར།
མཁན་པོ་ཉིད་ཀྱིས་མཛད་པའི་རྩིས་སྐར་སོགས་གཙུག་ལག་རྒྱ་མཚོའི་རྒྱས་ཁྲིད་དོགས་
75

གཅོད་དང་བཅས་པ་དཔྱིས་ཕྱིན་པ་གནང་། དེའི་ཚུལ་དཔེར་མཚོན་ཙམ་ཀུན་གཟིགས་
མཆོག་སྤྲུལ་ངག་དབང་བསྟན་པའི་རྒྱལ་མཚན་གྱིས་དུས་ཀྱི་མེ་ལྕེ་ལས། ཕྱིས་སུ་སྡེ་དགེ་
རྫོང་སར་ཁམས་བྱེའི་བཤད་གྲྭ་བཤད་སྒྲུབ་དར་རྒྱས་གླིང་གི་མཁན་པོ་ལྔ་རིག་སྨྲ་བའི་
དབང་ཕྱུག་སྡེ་སྣོད་འཛིན་པ་ཆེན་པོ་མདོ་སྲིབ་པ་ཐུབ་བསྟན་རྒྱལ་མཚན་གྱིས་ཀུན་མཁྱེན་
བླ་མའི་དབུ་མའི་སྤྱི་དོན་ཆེན་མོ་འཆད་པའི་སྐབས། གོ་ལན་གྱི་དོན་ཚན་རེ་རེ་བཞིན་
བླངས་ནས་རིག་པ་ལྟར་སྣང་དང༌། ཀུན་མཁྱེན་ཆེན་པོའི་གསུང་རབ་ཀྱི་དགོངས་པ་
མ་ལོན་པའི་ཚུལ་བཤད་པ་རྒྱས་པར་སྤྲོས་ཤིང་། ལུང་རིགས་ཡང་དག་གིས་སུན་འབྱིན་
པའི་དགག་པ་གནད་དུ་འཁེལ་བ་མཁས་པ་མགུ་བའི་ལེགས་བཤད་མི་འཇིགས་གདོང་
ལྔའི་ང་ངོ་བསྒྲགས་པ་དང་ཆབ་ཅིག་ཡི་གེར་བཀོད་དེ་སྤར་དུ་འགོད་རྩིས་ཀྱི་སྐབས་དེར།
རྗེ་བླ་མ་འཇམ་དབྱངས་ཆོས་ཀྱི་བློ་གྲོས་ཀྱི་ཞལ་སྔ་ནས། དེང་སང་སྙིགས་མའི་དུས་
འདིར་མཁས་པ་གཟུར་གནས་དཀོན་པས་ཕྱོགས་རིས་ཀྱིས་བློ་བསླད་པ་རྣམས་ཀྱིས་
དོན་ཇི་བཞིན་མ་རྟོགས་པར་ཆགས་སྡང་གི་ལབ་གླེང་སྤེལ་ཉེན་སོགས་ཇི་ཡོང་ཆ་མ་
མཆིས་པས་རེ་ཞིག་སྤར་དུ་མ་བཀོད་ན་ལེགས་ཞེས་དགག་དགོས་དགོངས་བཞེས་ཀྱིས་
བཀའ་སློབ་སྤྱི་ཕེབས་ལྟར་སྤུར་དུ་འགོད་རྒྱུ་བཤོལ་བ་ཡིན་ལ། ཞེས་གསུངས་པ་ལྟར་
རོ། །མཚམས་སུ་བཤད་གྲྭ་ལ་ས་སྐྱ་བཀའ་འབུམ་དང་། ངོར་ཆེན་བཀའ་འབུམ། དཀོན་
ལྷུན་བཀའ་འབུམ་སོགས་ཀྱི་ལུང་ཡང་གསུངས། དེ་སྐབས་ཤིག་ཏུ་དབོན་སྟོད་ནས་
མཁན་པོ་མཁྱེན་རབ་ཀྱིས་བཀའ་རྒྱ་ཞིག་གནང་བའི་ནང་དུ་འདི་ལྟར། བན་རྒན་གྱི་
སྣང་ངོར་ལ་ཁམས་བྱེའི་བཤད་གྲྭའི་ནང་དུ་དང་པོར་བེཀྱེའི་སྐུ་ཆུང་ངུ་ཞིག་འདུག །དེ་

ཇེ་ཆེར་སོང་སྟེ་མཐར་ནམ་མཁའི་ཁྱོན་དང་མཉམ་པ་ཞིག་ཏུ་གྱུར་སོང་བར་ཤར་བས།
ཁྱོད་ཀྱིས་ཁམས་བྱེའི་བཤད་གྲྭའི་ནང་དུ་བེཀྱེའི་བསྐང་བ་རྒྱུན་འདོན་ཞིག་འཛུགས་
ན་ཁྱོད་ཀྱི་འཕྲིན་ལས་རྒྱས་པ་དང་། ཁམས་བྱེ་བཤད་གྲྭ་ཡར་རྒྱས་ཡོང་བའི་རྟེན་འབྲེལ་
འདུག་པས་དེ་བཞིན་གྱིས་ཞེས་ཡོད་པ་ཞིག་འབྱོར། ཕྱི་ཉིན་གཟའ་སྐར་དགེ་བར་ཐུག་
པས་འཇམ་དབྱངས་ཆོས་ཀྱི་བློ་གྲོས་ལ་གཟིགས་འབུལ་ཞུས་པས། འོ་འཕཊ་པ་རྣམས་
ཐུགས་དགོངས་གཅིག་པ་འདུག ཁ་སང་ངེད་ཀྱི་རྩར་མཁན་ཆེན་དམ་པ་རིན་པོ་ཆེ་ངག་
དབང་བློ་གྲོས་གཞན་ཕན་སྙིང་པོས་ཀྱང་ཕྱག་བྲིས་དེ་འདྲ་ཞིག་འབྱོར་བྱུང་བས་ད་རྟེན་
འབྲེལ་ལེགས། ཁམས་བྱེའི་བཤད་གྲྭ་ནས་ད་ཕན་བེཀྱེའི་བསྐང་བ་འདོན་རྒྱུ་བྱེད་ཅེས་
གསུངས་ཤིང་། དེ་ནས་བེཀྱེའི་བསྐང་བ་འདོན་རྒྱུ་རྒྱུན་འཇགས་སུ་སོང་། གདོང་སྤྲུལ་རིན་
པོ་ཆེས་མཛད་པའི་མཁན་ཆེན་དམ་པའི་རྣམ་ཐར་ལས། ཡང་ཁམས་བྱེའི་བཤད་གྲྭར་ཕེབས་བཞུགས་
སྐབས་བཤད་གྲྭའི་ལོགས་བྲིས་ནང་བཀྱེའི་སྐུ་ཆུང་ངུ་ཞིག་ཡོད་པ་དེ་ཤིན་ཏུ་ཆེན་པོ་ཞིག་ཏུ་གྱུར་ཏེ་
གྱང་ལོགས་ཆ་ཚང་ཁྱབ་པའི་གཟིཊ་སྣང་ངོ་མཚར་ཅན་བྱུང་བ་དེ་སྐབས་བཀའ་བསྒོ་འཕྲིན་བསྐུལ་
ནན་ཏུ་མཛད་པ་ལྟར། ཆོས་སྲུང་ཆེན་པོས་ཀྱང་ཆོས་གྲྭ་ཆེན་པོའི་འཕྲིན་ལས་ཚུལ་བཞིན་སྒྲུབ་པ་ཞལ་
གྱིས་བཞེས་པ་བཞིན། རྒྱུན་དང་དུས་སུ་བེཀྱེའི་གསོལ་མཆོད་མཛད་དགོས་པའི་བཀའ་ཁྱབ་བསྩལ་
བ་ལྟར་ཕྱག་བཞེས་མཛད་བཞིན་དེ་ལྟར་ལགས་ཞེས་གསུངས་འདུག་གོ། །མཆན། ཁམས་བྱེའི་
བཤད་གྲྭ་བརྗེ་ལན་རེའི་མཚམས་སུ་འཇམ་དབྱངས་ཆོས་ཀྱི་བློ་གྲོས་ནས་བཀའ་ཆོས་
རྒྱ་ཆེན་རེ་གསུང་སྲོལ་ཡོད་པ་ལྟར་ལྕགས་སྟག་ལོ་སྨད་ནས་ལྕགས་ཡོས་ལོ་མགོའི་བར་
དུ་གསུང་ངག་རིན་པོ་ཆེ་ལམ་འབྲས་སློབ་བཤད་ཀྱི་ཆོས་འཁོར་རྒྱ་ཆེར་བསྐོར་བའི་ཚེ།
77

མཁྱེན་སྤྲུལ་རིན་པོ་ཆེ་ལ་ཞབས་འདེགས་ཀྱིས་སྣང་རྒྱུད་གཉིས་དང་། བླ་མ་ལྔ་བཅུ་པ་
སོགས་ཀྱི་བཤད་ཁྲིད་ཉམས་མྱོང་གནད་ཐོག་ཏུ་ཁེལ་བ་དང་། རྒྱབ་བརྟེན་པོད་རྣམས་
ཀྱི་ལུང་གི་སྐོར་ཡོངས་རྫོགས་གསུངས། མཇུག་ཏུ་ལུས་སྦྱོང་འཁྲུལ་འཁོར་གྱི་བསླབ་
སྟོན་ཀྱང་མཛད་ཅེས་གསུངས། གཞན་ཡང་འཇམ་དབྱངས་བླ་མ་ཆོས་ཀྱི་བློ་གྲོས་ཀྱི་
མདུན་ནས་སྒྲུབ་ཐབས་ཀུན་བཏུས་དང་། གདམས་ངག་མཛོད། ལམ་འབྲས་ཚོགས་
སློབ། འཇིགས་བྱེད། མཁའ་སྤྱོད་སོགས་ཀྱི་སྨིན་གྲོལ་མན་ངག་རྒྱབ་བརྟེན་དང་བཅས་
པ་དང་། མཁྱེན་བརྩེའི་བཀའ་འབུམ་གྱི་ལུང་སོགས་ལུང་གྲངས་མང་། ལུགས་གཉིས་
ཀྱི་བྱང་ཆུབ་སེམས་སྡོམ་བཅས་གསན་བཞེས་མཛད་ཅིང་། ཕར་ཡང་མཁྱེན་སྤྲུལ་རིན་
པོ་ཆེ་ལ་མཎྜལ་གྱི་ཚུལ་དུ་རྒྱུད་སྡེ་ཀུན་བཏུས་ཕལ་ཆེ་བ་དང་། དཀོན་མཆོག་ལྷུན་གྲུབ་
ཀྱི་བཀའ་འབུམ་བཅས་ཀྱི་ལྗགས་ལུང་ཕུལ། དགུང་གྲངས་ལྔ་བཅུ་བཞེས་པ་ལྕགས་
ཡོས་ལོའི་ཧོར་ཟླ་གསུམ་པའི་ནང་མི་ཉག་དམ་ཆོས་གདན་ཚབ་ཏུ་མངའ་གསོལ་ཏེ། ས་
ག་ཟླ་བའི་ཚེས་མགོར་རང་དགོན་དུ་ཕེབས། ལོ་དེར་དབྱར་གནས་དབུ་བཞུགས་མཛད་
དེ་དབྱར་ཆོས་ལ་སོར་མདོ་དང་། ལེགས་བཤད་རིན་གཏེར་ཞིག་གསུངས། སྟོན་ཁར་
རི་མདའ་སྡེ་པའི་དུང་སྒྲུབ་ཀྱི་ཚོགས་དབུར་ཕེབས་ནས་ཆོས་འབྲེལ་གནང་ཞིང་། དེ་ནས་
སྟོད་ཕྱོགས་སུ་མ་བྱོན་བར་ལོ་བསྟར་དུང་སྒྲུབ་ཚོགས་དབུར་ཕེབས་ནས་ཆོས་སྦྱིན་ཟབ་
རྒྱས་བསྩལ་ཏེ་འབྲེལ་ཚད་དོན་ལྡན་དུ་མཛད། ལོ་དེའི་ས་སྐོར་གྱི་དུས་མཆོད་ཆེན་མོའི་
མཇུག་ཏུ་རང་དགོན་སློབ་གྲྭའི་མཁན་པོར་སྐུ་དབོན་ཀུན་དགའ་དབང་ཕྱུག་གསར་བསྐོས་
གནང་སྟེ། མཁན་པོ་ཉིད་ཀྱིས་དགོན་ཟུར་དུ་སྒྲུབ་ཁང་ཆུང་ངུ་ཞིག་བཞེངས་ནས་རྒྱུད་
78

སྡེ་རབ་འབྱམས་ཀྱི་སྐུ་མཚམས་བཞུགས། ཆུ་སྦྲུལ་ལོའི་ཟླ་བ་དགུ་པའི་མཇུག་ཏུ་རབ་
བརྟན་དགོན་པས་གདན་འདྲེན་བྱུང་བ་ལྟར་ཕེབས་ནས་འདོད་ཆོས་འགའ་ཞིག་གསུངས།
ཕྱིར་ཕེབས་འཕྲལ་ནས་ཀུན་དགའ་དབང་ཕྱུག་རྫོང་སར་དུ་མཁྱེན་བརྩེ་རིན་པོ་ཆེའི་
མདུན་དུ་སྒྲུབ་ཐབས་ཞུ་བར་བཏང་སྟེ། མཁན་པོ་ཉིད་ནས་བཤད་གྲྭ་ལ་སྤྱོད་འཇུག་
དང་། དབུ་མ་འཇུག་པའི་ཆོས་ཁྲིད་ཅིག་གནང་། མེ་སྤྲེལ་ཟླ་བ་བདུན་པའི་ཚེས་བཅོ་
ལྔ་ཚར་ཆེན་རྡོ་རྗེ་འཆང་དང་ཞུ་ཆེན་མ་ཧཱ་པཎྜི་ཏ་གཉིས་ཀྱི་དུས་དྲན་ཁྱད་པར་ཅན་དང་
སྟབས་བསྟུན་ནས་ཝ་ར་བཤད་གྲྭ་དབུ་འཛུགས་ཏེ་ཆོས་འབྲེལ་གནང་། ཀུན་དགའ་
དབང་ཕྱུག་ཝ་ར་བཤད་གྲྭའི་མཁན་པོར་གནང་ནས་མདོ་སྲིབ་སློབ་གྲྭའི་མཁན་པོ་ཡོན་
ཏན་རིན་ཆེན་མངའ་གསོལ། འདི་ལོར་སྡེ་དགེ་དགོན་ཆེན་དགོན་པས་མཁན་པོ་མཁྱེན་
རབ་དགུང་ལོ་མཐོ་ཞིང་ཞུ་ཕོད་བྲལ་བས། མཁན་པོ་ཉིད་དགོན་ཆེན་སློབ་གྲྭའི་མཁན་
པོ་ཕེབས་ཞུས་ནན་བསྐུལ་བྱས་པར་བརྟེན་བྱོན་རྒྱུ་ཞལ་བཞེས་གནང་ནའང་། དམང་
གཙོ་བཅོས་བསྒྱུར་མགོ་ཟུག་པ་དང་། ཤར་ནུབ་གཉིས་འགྲིམས་ལམ་བཅད་ཅིང་སྲིད་
ཇུས་རྒོད་པ་བཅས་ཀྱི་རྐྱེན་ལས་ཕེབས་རྒྱུ་མ་གྲུབ་བོ། །དེ་ནས་མཁན་པོ་གྲྭ་སར་བཅད་
པ་དང་གནས་མཇལ་གྱི་ཕྱིར་དུ་སྟོད་ཕྱོགས་སུ་ཕེབས་རྒྱུ་མཛད་དེ་དགུང་གྲངས་ང་དྲུག་
པ་མེ་བྱ་ཟླ་བ་ལྔ་པའི་ཚེས་ཉེར་བརྒྱད་རེས་གཟའ་ཕུར་བུའི་ཉིན་དགོན་རྒྱབ་མཆོད་རྟེན་
ལྟག་ཏུ་གུར་ཕུབ་ནས་བཞུགས་ཏེ་སྐར་འཛིན་མཛད། ཕྱིར་ནང་གྲྭ་མང་གིས་མཁན་པོ་
དབུས་གསེར་ལྗང་མཁན་པོ་ཨ་པད་དང་། དུང་མདོ་མཁན་པོ་ངག་དབང་ཐུབ་བསྟན་
སོགས་མདོ་དགོན་ཁག་གསུམ་དང་། གསེར་ལྗང་། ཤངས་མཐོ། རབ་བརྟན་བཅས་

ཀྱི་གྲྭ་རྒྱུན་རྣམས་དང་བཅས་པ་ལ་གསོལ་ཇ་ཕུལ་ཞིང་འགྲོ་བདེ་མ་གསུངས། དེ་ནས་
མཁན་པོ་དགོན་ཁག་གི་གྲྭ་རྒྱུན་རྣམས་དང་བདུན་པ་ཨ་རྡོར་དཔོན་གཡོག་བཅས་དང་
ལྷན་དུ་ཕེབས་ཤིང་། ཤུལ་སྡོད་རྣམས་ཀྱིས་སྐྱེལ་ཐུང་ཕྲན་ཙམ་ཞུས་ནས་འབྲལ་མི་
ཕོད་པའི་གདུང་བ་དྲག་པོས་གཟིར་ཏེ་མཆི་མ་འཁྲུགས་ཀྱིན་སྐྱོ་ལྷང་ངེར་ལུས། བྱང་
ལམ་བརྒྱུད་དེ་བྱོན་ཅིང་འདམ་གཞུང་དུ་ཞག་བཞུགས་མཛད་ནས་ཅུང་ཙམ་སོང་བ་ན།
ཆར་རླུང་དྲག་པོ་བྱུང་བ་དང་སྐུ་ཚ་འཇམ་ཚེ་ལ། མགྱོགས་པར་བསང་གྱིས། གཉན་
ཆེན་ཐང་ལྷ་ཕེབས་རེད་གསུངས་པར། དེ་འཕྲལ་ནས་སུ་དཀར་དང་སྤེན་མ་བཏུས་ཏེ་
གསུར་ཁུག་ནང་ནས་གསུར་རྩམ་བཏབ་སྟེ་བསང་བཏང་། མཁན་པོ་ནི་མཉམ་བཞག་
ཅིག་མཛད་དེ་བཞུགས་འདུག་པ་བྱུང་། བྱང་ནག་ཆུ་ཁར་ཐོན་དུས་ནག་ཆུ་ཤིན་ཏུ་རྒྱས་
ཤིང་། དེ་ཕྱོགས་ཚོས་ཆུ་ལ་རབ་མ་ཟུག་ནས་ཉིན་མང་རེད་སོང་བས་འགྲུལ་པ་མང་པོ་
འདི་འདྲ་ཆུ་ལ་མགོ་ཐོན་ཨེ་འོང་ན་ཟེར་འདུག་སྟབས། དེ་ཉིན་ཞག་ཚུགས་བཏབ་སྟེ་
བླ་གྲྭ་རྣམས་ཀྱིས་སྒྲོལ་ཆོག་དང་། སྡེ་བརྒྱད་གསེར་སྐྱེམས། བསྐང་གསོ་བཅས་གསུངས་
ཤིང་། གནམ་གཤིས་སྔར་ལས་ཡག་རྒྱུ་མ་བྱུང་ནའང་། ཕྱི་ནང་ཆུ་སྔར་དང་མི་འདྲ་
བར་ཆུང་འདུག་པས། བླ་མའི་བཀའ་བཞིན་ཆུ་ལ་རབ་བརྒྱབ་པས་སྐྱོན་གང་ཡང་མ་
བྱུང་བར་ཐམས་ཅད་བདེ་བར་བརྒལ་ཐུབ་པ་སོགས་བྱུང་ལ། འདི་དག་ནི་ལྷ་དང་སྲུང་
མས་འཕྲིན་ལས་དང་སྡོང་གྲོགས་མཛད་པའི་རྟགས་སུ་འདུག ལམ་དུ་སྟག་ལུང་དགོན་
དང་། ར་སྒྲེང་དགོན། སྣེ་ཟུར་མཆོད་རྟེན། གླང་ཐང་སྒྲོལ་མ་ལྷ་ཁང་སོགས་ལ་གནས་
མཇལ་དང་ཕྱག་མཆོད་ཐུགས་སྨོན་རྒྱ་ཆེར་གནང་། ཀུན་མཁྱེན་རོང་སྟོན་ཆེན་པོའི་གདན་

ས་ན་ལེནྡྲ་ལ་འབྱོར་པ་དང་མཁན་པོ་ཚུལ་ཁྲིམས་རྒྱལ་མཚན་གྱིས་བཤད་གྲྭ་ཁང་དུ་
གདན་དྲངས་ཏེ་བླ་སློབ་རྣམས་ལ་གསོལ་ཚིགས་ཕུལ། བཤད་གྲྭའི་ཆོས་ཁྲིའི་ཁར་ཕེབས་
ཏེ་ས་ངོར་ཚར་གསུམ་གྱི་ཆེ་བརྗོད་དང་། གང་བློ་མའི་ལུང་ཁྲིད། བཀའ་བསླབ་ཟབ་
པ་བཅས་ཆོས་འབྲེལ་རྒྱས་པ་གནང་། གསེར་ལྗང་མཁན་པོ་དང་། དུང་མདོ་མཁན་
པོ། སྐུ་དབོན་ཆོས་རྣམ་གསུམ་ནས་རྩོད་པའི་བགྲོ་གླེང་ཐུང་ཙམ་མཛད། དེ་ནས་ལྷ་
སར་བྱོན་ཏེ་སྨོན་འགྲུབ་ཟམ་ཁ་ངོར་ཐར་རྩེ་མཁན་པོའི་ཡབ་ཚང་ཤུ་གུ་ཚང་སར་བཞུགས་
ཤིང་། གོང་ས་སྐྱབས་མགོན་ཡིད་བཞིན་ནོར་བུའི་གསེར་ཞལ་ཞིབ་མཇལ་མཛད། བླ་
གྲྭ་ཡོངས་ནས་ཇོ་ཤཱཀ་རྣམ་གཉིས་ཀྱིས་གཙོས་རྟེན་ཁྱད་འཕགས་རྣམས་ལ་གསེར་ཞལ་
གསོ་བ་དང་། གསེར་ཀོང་ཕུལ་བ་བཅས་མཛད་དེ་བསྟན་པ་རྒྱས་པ་དང་། རྒྱལ་ཁམས་
བདེ་བའི་སྨོན་ལམ་ཡང་ཡང་གནང༌། དེ་ནས་ལྷ་སའི་གནས་ཆེན་རྣམས་དང་བྲག་ཡེར་
པ་མཇལ་མཆོད་མཛད་དེ་དགའ་ལྡན་དུ་ཕེབས་ཤིང་། གནས་མཇལ་མཆོད་འབུལ་དང་
བཅས་ཏེ་བཀའ་གདམས་གསར་རྙིང་གི་བསྟན་པ་རྒྱས་པའི་ཐུགས་སྨོན་མཛད། དེ་ནས་
གཡའ་མ་ལུང་དང་། སྦྲགས་ཡངས་རྫོང་གཉིས་མཇལ་ནས་བསམ་ཡས་སུ་ཕེབས་ཏེ་
ཕྱག་བསྐོར་མཛད་ཅིང་། སྐུ་ཚབ་ང་འདྲ་མའི་མདུན་ནས་མཆོད་འབུལ་དང་བོད་ཁམས་
བདེ་བའི་ཐུགས་སྨོན་ཡང་ཡང་གནང་། དེའི་ཚེ་གསུང་འཕྲོས་ཀྱི་ཚུལ་དུ་བོད་ན་མཁན་
སློབ་ཆོས་གསུམ་ལས་བཀའ་དྲིན་ཆེ་བ་སུ་ཡང་བྱོན་ཡོད་མ་རེད་ལ། རྫོང་སར་མཁྱེན་
བརྩེ་གོང་འོག་ནི་རྒྱལ་པོ་ཁྲི་སྲོང་ལྡེའུ་བཙན་གྱི་སྐུ་སྐྱེ་འཁྲུལ་མེད་རེད། དེར་བརྟེན་
མཁྱེན་བརྩེ་གོང་འོག་ལ་གུ་རུ་རིན་པོ་ཆེས་ཞལ་གཟིགས་དང་ལུང་བསྟན་རྒྱུན་དུ་ཡོད་
81

རེད། ཁམས་བྱེའི་མཁན་པོ་རྣམས་ཀྱང་མཁན་ཆེན་ཞི་བ་འཚོའི་རྣམ་འཕྲུལ་དུ་གསུངས་
རེད། བོད་ན་མཁན་སློབ་ཆོས་གསུམ་གྱིས་བསྟན་པ་དང་སེམས་ཅན་གྱི་དོན་མཛད་
པ་དམ་ཚིག་ཅན་རེད་ཅེས་གསུངས། དེ་ནས་ལྷོ་ཁ་ཕྱོགས་སུ་གནས་མཇལ་ཕེབས་ཏེ་
མཆིམས་ཕུ་དང་། ཟངས་རི་མཁར་དམར། གདན་ས་མཐིལ། ཡར་ཀླུང་རྟེན་གསུམ།
གནས་གསུམ། ཕུག་གསུམ། བདུན་ཕུད་ཆོས་འཁོར། གོང་དཀར་ཆོས་སྡེ། རོང་
བྱམས་ཆེན་སོགས་ལ་མཇལ་ཕྱག་མཆོད་འབུལ་ཐུགས་སྨོན་བཅས་གནང་ནས་གཞིས་
ཀ་རྩེར་ཕེབས་ཏེ་བཀྲ་ཤིས་ལྷུན་པོར་མཇལ། དེ་ནས་རག་སྒང་བསོད་བཀྲ་དང་ཨ་
རྡོར་དཔོན་གཡོག་བཅས་དང་ལྷན་དུ་རྒྱང་རྩེ་ནས་གྲུ་མོ་བརྒྱུད་དེ་རྒྱ་གར་དུ་ཆོས་ཀྱི་བློ་
གྲོས་ཀྱི་དགྱེས་ཞལ་མཇལ་བ་དང་གནས་འབྲེལ་དུ་ཕེབས། ས་ཁྱི་ལོའི་ལོ་གསར་སྟོན་
མོ་མཁྱེན་བརྩེ་རྡོ་རྗེ་འཆང་དང་མཉམ་དུ་མཛད་ཅིང་། འཕགས་ཡུལ་གྱི་གནས་ཆེན་ཁག་
རྣམས་མཇལ་ཕྱག་མཆོད་འབུལ་བཅས་ཐུགས་དགོངས་རྫོགས་པར་གནང་། བདུན་
པ་ཨ་རྡོར་ནས་ལྷ་སར་སྒུག་རྒྱུ་བྱས་ཏེ་གྲུ་མོ་བརྒྱུད་ཕྱིར་ལོག་ཅིང་། བླ་མ་ཞང་ཚན་སྟོད་
ལ་ཆེན་བརྒྱུད་ནས་ས་སྐྱ་གོང་དུ་ཕེབས། ས་སྐྱ་ཕུན་ཚོགས་ཕོ་བྲང་གི་གདུང་སྲས་སྐུ་
གཞོན་པ་ནས་ལྷ་ཁག་རྣམས་ཀྱི་རྟེན་གཙོ་རྣམས་མཇལ་ཁ་ཕུལ་བ་དང་། དཔལ་ས་སྐྱའི་
ཆོས་ཁྲིའི་ཐོག་མངའ་གསོལ་ཏེ་ཆོས་འབྲེལ་ཞུས་པར། གང་བློ་མའི་ཁྲིད་དང་ཆོས་འབྲེལ་
རྒྱས་པ་དང་། གྲྭ་མང་ལ་ཕྱག་འགྱེད་དང་མང་ཇའི་བསྙེན་བཀུར་བཅས་གནང་། སྒྲོལ་
མ་ཕོ་བྲང་པ་ངག་དབང་ཀུན་དགའ་ཐེག་ཆེན་དཔལ་འབར་ནས་གཞུང་ཆེན་ཁ་ཤས་ཀྱི་
བཤད་པ་དགོས་པའི་བཀའ་ནན་མཛད་པས། མཁན་པོ་ཐུགས་བྲེལ་ཆེ་ཡང་བཀའ་
82

ནན་ལྡོག་མ་བཏུབ་པར་འཇམ་དཔལ་བསྟོད་པ་གང་བློ་མ་དང་། སྡོམ་གསུམ་རབ་དབྱེ་
ཀུན་མཁྱེན་ཆེན་པོའི་འགྲེལ་པ་གསུང་རབ་དགོངས་གསལ་དང་མཐུན་པའི་བཤད་པ་
ཕུལ། དེ་ནས་ངོར་དུ་བྱོན་ཏེ་ཧོར་ཟླ་བཞི་པའི་ཚེས་ཉེར་ལྔ་ངོར་ཆེན་རྡོ་རྗེ་འཆང་གི་དུས་
མཆོད་ལ་རྟེན་གསུམ་མདུན་དུ་མཆོད་མེ་བརྒྱ་རྩ་དང་སྙན་དར། མཁན་ཞབས་རྣམས་
ལ་རྣམ་བཞག་དང་བཅས་ཏེ་འདུས་པ་ཡོངས་ལ་བོད་དངུལ་ཊམ་ཀ་རེའི་ཕྱག་འགྱེད་དང་།
མང་ཇའི་བསྙེན་བཀུར་བཅས་དང་། བླ་མ་བཞུགས་སའི་ཉག་རེ་ཁང་ཚན་དང་། ལྷོ་
པ་ཁང་ཚན་གཉིས་ལའང་རྟེན་གྱི་མདུན་མར་མེ་བརྒྱ་ཕྲག་རེ་དང་སྙན་དར། གྲྭ་མང་
ལ་འབྲས་ཐུག་བཅས་ཀྱི་བསྙེན་བཀུར་ཕུལ། ཐར་རྩེ་མཁན་པོ་འཇམ་དབྱངས་ཀུན་
དགའ་བསྟན་པའི་རྒྱལ་མཚན་གྱིས་སྒྲ་སྙན་སྡེབ་སྦྱོར་བཅས་གནང་དགོས་པའི་གསུང་
ནན་ཕེབས་པ་དང་། ཀླུ་ལྡིང་འཇམ་དབྱངས་བསྟན་པའི་ཉི་མ་ནས་ཁོང་མཁན་ཞབས་
གཉིས་ལ་གཞུང་ཆེན་ཁ་ཤས་མ་གནང་ཐབས་མེད་ཀྱིས་ནན་ཞུས་མཛད་པས། མཁན་
པོས་ལྷ་ས་ནས་བདུན་པ་ཨ་རྡོར་གྱིས་སྒྲུག་རྒྱུའི་དུས་ཆ་བྱས་ཡོད་ཚུལ་དང་། ཐུགས་
བྲེལ་ཆེ་ཚུལ་ཞུས་པར། ཐར་རྩེ་མཁན་པོས་བླ་མ་ངོར་དུ་ཟླ་བ་གཅིག་ཙམ་བཞུགས་
རྒྱུ་མཛད་ན་སྐྱོན་ཆ་ཡོད་མེད་ནུབ་མགོན་ཁང་གི་མགོན་པོ་རླུང་ཞོན་མའི་སྤྱན་སྔར་བསྐང་
གསོ་གསུངས་ནས་ཟན་བརྟག་མཛད་པས་བཞུགས་ན་ལེགས་ཏེ། དེ་ནས་ཟླ་བ་གཅིག་
གི་རིང་ལ་སྔ་དྲོ་ཐར་རྩེ་བླ་བྲང་དུ་ཐར་རྩེ་མཁན་པོ་དང་། མཁན་པོ་ཨ་པད་གཉིས་ལ་
སྒྲ་མདོ་དང་། སྙན་ངག་མེ་ལོང་མ། སྡེབ་སྦྱོར་བཅས་ཕུལ་ཞིང་། ཕྱི་དྲོ་ཀླུ་ལྡིང་བླ་བྲང་
དུ་མཁན་ཞབས་གཉིས་ལ་དབུ་མ་འཇུག་པའི་བཤད་པ་ཕུལ། ངོར་ཆེན་དབང་ཁང་གི་
83

A
གཞུང་གྲལ་གཡོན་པའི་གྲལ་མགོར་ཆོས་ཁྲི་བརྩིགས་ཏེ་དེའི་སྟེང་ནས། ངོར་ཁང་སར་
A 
ཞབས་དྲུང་དང་། མཁར་མདོ་སྤྲུལ་སྐུ། རྫོང་སར་མངའ་རིས་སྤྲུལ་སྐུ། ངོར་ཁང་སེར་
སྤྲུལ་སྐུ། དཔོན་སློབ་ངག་དབང་རིན་ཆེན། བྱ་རྒོད་བླ་མ་ཤེས་རབ་རྒྱལ་མཚན་སོགས་
au
གཙོ་བོར་བྱས་པའི་འདུས་ཚོགས་ཆེ་བ་ལ་དབུ་མ་ལུགས་ཀྱི་སེམས་བསྐྱེད་ཀྱི་སྡོམ་པ་
དང་ཆོས་འབྲེལ་ཟབ་རྒྱས་གནང་ཞིང་། དེ་སྐབས་འདུས་ཚོགས་ནས་སྤོས་དང་མར་མེ་
སྟོང་མཆོད་སོགས་མཆོད་པ་རྒྱས་པ་ཕུལ། གཞན་ཡང་དབང་ཁང་དེའི་ནང་དུ་མཁན་
རིན་པོ་ཆེ་འཇམ་དབྱངས་ཀུན་དགའ་བསྟན་པའི་རྒྱལ་མཚན་ལས་ཀྱེ་རྡོར་རྒྱུ་ལམ་གྱི་
anda5
དབང་སོགས་ཆག་མེད་རྣམ་བཞིའི་དབང་བྱིན་རླབས་དང་། བསྙེན་པར་རྫོགས་པའི་
སྡོམ་པ་བསྐྱར་དུ་བཞེས། མཁན་པོ་ཨ་པད་དང་། ཁང་སེར་སྤྲུལ་སྐུ། སྐུ་དབོན་ཆོས་
རྣམ་སོགས་ཀྱང་དེ་སྐབས་བསྙེན་པར་རྫོགས། དེ་ནས་ངོར་དགོན་བཤད་གྲྭ་བསྐྱར་དུ་
npa
བཙུགས་ནས་གང་བློ་མའི་བཤད་པ་ཞིག་བསྩལ། གསེར་ལྗང་མཁན་པོ་ཡོན་ཏན་བཟང་
པོ་སློབ་གྲྭའི་མཁན་པོར་མངའ་གསོལ། དེ་ནུབ་སྐུ་དབོན་འཇམ་ཚེ་ལ། དང་པོ་སྐྱེ་ས་
«
བཟང་ངན། བར་དུ་གྲགས་གཡེར་ཆེ་ཆུང་། ཐ་མ་ཤི་ལུགས་ཡག་བཙོག་ཟེར་རྒྱུ་དེ་
map 
རེད། དང་པོ་སྐྱེ་ས་བཤད་ན། ཕ་ལ་དཔོན་ཐོབ་དང་བུ་ལ་དཔོན་མིང་ཅི་ཡོད་པ་མ་རེད་
དེ། ཡ་རབ་གཤིས་བཟང་ཉམས་ཆུང་གི་མི་གཅིག་མ་གཏོགས་གཞན་ཅི་བཤད་རྒྱུ་མེད།
བར་དུ་གྲགས་གཡེར་བྱས་ན། རྩིས་པ་བསོད་ནམས་རྡོ་རྗེས་རྩིས་བྱེད་དུས་ང་དགོན་
Apa
ནང་དུ་བཞག་གྲྭ་པ་བྱས་ན་དགོན་ཁག་བཅུ་གསུམ་གྱི་ཁྲི་མགོར་འདུག་མི་ཞིག་འོང་བ་
བབས་པ་རེད་ལ། ད་ནི་ས་ངོར་ཚར་གསུམ་གྱིས་གཙོར་བྱས་པའི་དགོན་ཁག་བཅུ་
84

གསུམ་གྱི་ཁྲི་མགོར་འདུག་རྒྱུ་རེད་སོང་ཞིང་། འགྲོ་དོན་བྱས་ནའང་དེ་རེད་ལ། གྲགས་
གཡེར་བྱས་ནའང་དེ་རེད། ད་ཐ་མར་ཤི་ལུགས་ཡག་བཙོག་སྒུག་རྒྱུ་ལས་ཅི་ཡོད་མ་
རེད་ཅེས་གསུངས་ཤིང༌། དེ་ནས་དགོན་སྡེ་ཁག་གི་ཁྲི་ཁར་ཕེབས་རྒྱུ་མ་བྱུང་འདུག་
གསུངས། དེ་ནས་ཆུ་སྟོད་ཟླ་བའི་ཚེས་གཅིག་ལ་ངོར་ནས་ཆིབས་ཁ་བསྒྱུར་ཏེ་ཚེས་བཅུ་
ལ་ལྷ་སར་འབྱོར་ཞིང་། ཨ་རྡོར་དཔོན་གཡོག་ནི་ལི་ཐང་ཨ་འབྲུག་མགོན་པོ་བཀྲ་ཤིས་
ཀྱིས་གཙོས་པའི་ཁམས་ཀྱི་མི་སྣ་ཡོད་རིགས་བསྟན་སྲུང་དམག་མིར་ཞུགས་ཏེ་ལྷོ་ཁར་
སོང་བའི་ནང་ཚུད་དེ་ཉིན་བཅུ་སྐོར་སོང་ནས་འདུག དེ་ནས་ཝཾ་དགོན་སྤྲུལ་སྐུ་དང་
བསྡེབས་ནས་མར་བྱོན་རྒྱུ་ཐུགས་གྲོས་གནང་སྟེ། བདག་ཆེན་ཕུན་ཚོགས་ཕོ་བྲང་པ་
ཆེན་པོ་ངག་དབང་ཀུན་དགའ་བསོད་ནམས་ལ་དགོངས་བརྟག་ཞུས་པས། སང་ཉིན་
རྨེ་རུ་རྙིང་པའི་མགོན་ཁང་དུ་ཁྱེད་མཁན་སྤྲུལ་གཉིས་དང་། ངེད་སྐུ་མཆེད་བཅས་ཀྱིས་
བསྐང་གསོ་དང་སྦྲགས་ཏེ་དཔལ་མགོན་ཞལ་གྱི་མདུན་དུ་བརྟག་པ་བྱེད་གསུངས་ཤིང་།
ཕྱིར་ཉིན་བརྟག་འབྲས་སུ་གནས་སྐབས་བཞུགས་ནས་རྒྱ་བོད་ཟུང་འབྲེལ་གྱི་ལམ་ཡིག་
བླང་ན་ལེགས་པར་བབས་ཏེ་བཞུགས་རྒྱུ་མཛད། དེའི་ཚེ་ཐར་རྩེ་འཇམ་དབྱངས་ཀུན་
དགའ་བསྟན་པའི་རྒྱལ་མཚན་གྱི་སྐུ་ཉེ་སེ་ར་བྱེས་པ་གྲྭ་ཚང་ནས་ཡིན་པའི་སེ་ར་ཚོགས་
ཆེན་སྤྲུལ་སྐུ་ལ་སྒྲོལ་དཀར་གྱི་ཚེ་སྒྲུབ་སོགས་དབང་ལུང་ཁ་ཤས་དང་། སྒྲ་མདོ་དང་།
སྙན་ངག སྡེབ་སྦྱོར། ཚད་མ་རིགས་གཏེར་བཅས་ཀྱི་གཞུང་བཤད་མཐའ་ཆོད་པ་བསྩལ།
ས་ཆེན་གྱི་འདས་མཆོད་ཉིན་ཇོ་བོ་རང་བྱུང་ལྔ་ལྡན་གྱི་མདུན་ནས་ཐེག་ཆེན་གསོ་སྦྱོང་
གི་སྡོམ་པ་བཞེས་ཏེ་སྨྱུང་གནས་ཆ་གཅིག་བཞུགས། དེ་སྐབས་ལམ་ཡིག་ཐོབ་ཀྱང་

ནམ་ཚོད་སྡུག་དུས་སུ་སོང་བས་མ་བྱོན་ཏོ། །དེ་ནས་ཉིན་བཞིན་ཇོ་ཁང་དུ་བྱོན་ཏེ་མར་
24
མེ་སྟོང་མཆོད་སོགས་ཀྱི་མཆོད་པ་རྒྱས་པ་ཕུལ་ནས་གནས་བརྟན་ཆོ་ག་ཚར་རེ་གསུངས་
ཤིང་། དེའི་ནང་དུ་མཎྜལ་ཅི་འགྲོ་བསགས་ཏེ་མཎྜལ་འབུམ་ཕྲག་གཅིག་ལྷག་ཕུལ།
g
ས་ཕག་ལོའི་ཆོ་འཕྲུལ་ཟླ་བའི་ནང་གསེར་ཀོང་བརྗེ་བ་སོགས་མཛད་ཅིང་། ཞོར་དུ་/
༧༠ 
རིམ་གྲོ་ལ་སྒྲོལ་ཆོག་བརྒྱ་རྩ་དང་། འོད་ཟེར་ཅན་མའི་བསྙེན་པ་བྱེ་བ། བསྐང་གསོ་
ཚར་གྲངས་བཅས་འགྲོ་བར་མཛད། དེ་ནས་བོད་ཟླ་གཉིས་པའི་ཚེས་གཅིག་ནས་རྒྱ་
Ma
བོད་གཉིས་ཟིང་འཁྲུགས་ཀྱི་མགོ་བརྩམས་ཏེ་གནམ་ས་ལྡོག་པ་ལྟ་བུའི་དུས་འཁྲུགས་
ཡི་མུག་པ་བྱུང་བའི་ཁྲོད་ནས་བླ་མ་ཞང་ཚན་གནས་ཚང་བཅས་པ་མགོ་ཐོན་པ་བྱུང་སྟེ།
འཇམ་ཚེ་བོད་གསར་འཛུགས་བསྐྲུན་ཁང་དང་། ཆོས་རྣམ་ལྷམ་བཟོ་མཉམ་ལས་ཁང་
དུ་ཚུད་ཅིང་། བླ་མ་རྒས་པའི་གྲལ་དུ་བཞག་ནས་ལས་མེད་ཁྱིམ་དུ་བཞུགས་ཆོག་པ་
བྱུང་། དེ་ནས་ལོ་གྲངས་ཁ་ཤས་ཀྱི་རིང་ལ་ཉ་སྟོང་བརྒྱད་གསུམ་དུ་ཇོ་མདུན་དུ་ཕེབས་
ནས་ཕྱག་བསྐོར་མཛད་པ་དང་། ཁྲི་ཚོ་མཁན་པོ་བློ་དགའ་ལ་ཀུན་རིག་གི་དབང་དང་།
སྒྲོལ་དཀར་གྱི་རྗེས་གནང་། མཁའ་སྤྱོད་མའི་བྱིན་རླབས་སོགས་གནང་བ་དང་། རོང་
】
པོ་རྗེ་རུབ་ཐང་ནས་ཡིན་པའི་སེ་སྨད་གྲྭ་ཚང་གི་དགེ་བཤེས་སྐུ་ཞབས་ཆོས་ལྡན་དང་། རྫ་
4
ཟིལ་དཀར་དགོན་ནས་ཡིན་པའི་སེ་ར་གྲྭ་ཚང་གི་དགེ་བཤེས་གཉིས་ལ་དག་ཡིག་དང་།
སྙན་ངག སྒྲ་མདོ། སྡེབ་སྦྱོར། སྐར་རྩིས། ཚད་མ་རིགས་གཏེར་བཅས་ཀྱི་བཤད་ཁྲིད་
42 
སྒྲོ་འདོགས་ཆོད་པ་བཀའ་དྲིན་བསྐྱངས། དགེ་བཤེས་གཉིས་ནས་ས་སྐྱ་དང་རྙིང་མའི་
ཕྱོགས་ཀྱི་མདོ་སྔགས་གཉིས་ལ་འདི་འདྲའི་མཁས་པ་ཞིག་དེང་དུས་སུ་ཡོད་བསམ་པ་
86

མེད་ཅེས་སོགས་ཀྱི་བསྔགས་པའི་མེ་ཏོག་འཐོར། དེ་ནས་སྐུ་ཐ་མའི་མཛད་པ་བསྟན་
པ་ནི། དེ་སྐབས་ནམ་རྒྱུན་ལ་ད་ཡག་པོ་མ་རེད། དམ་ཉམས་ཀྱིས་ལུང་པ་གང་རེད་
གསུངས་ནས་ཐུགས་སྐྲག་ཆེན་པོ་མཛད་པ་དང་། མཚམས་སུ་འདི་ལྟར་ཕེབས་ཏེ། སྔོན་
གྲུབ་ཆེན་ཨུ་རྒྱན་པའི་ཞལ་ནས། གྲོགས་བླ་མ་མིན་པས་སྐྱོབ་པ་མེད། །དགྲ་དམ་སེལ་
མིན་པས་ཐུབ་པ་མེད། །ཅེས་གསུངས་ཡོད་རེད། དེ་བཞིན་གྲུབ་ཆེན་གླིང་རྗེ་རས་པ་
ཁོང་ཡིན་ན་ཡར་འབྲོག་མཚོ་ནང་དུ་གཙང་རྟ་ཆོག་བླ་མ་ཉི་ཚེ་བའི་དམྱལ་བ་སྐྱེས་པ་གཟིཊ་
ནས་སྐད་ཅིག་གིས་མཚོ་གྲམ་པ་བསྒྱུར་མཛད་པ་སོགས་དེ་འདྲའི་མངོན་ཤེས་དང་རྫུ་
འཕྲུལ་ལྡན་པའི་གྲུབ་ཐོབ་ཅིག་རེད་ཀྱང་། མཐའ་མར་དམ་ཉམས་གནས་པའི་ལུང་
པའི་ཆུ་གསོལ་བས་ཞལ་ནས་གསུང་བྱོན་རྒྱུ་མེད་པར་གྱུར་སོང་བའི་ལོ་རྒྱུས་ཡོད་རེད་
ཅེས་གསུངས། དེ་ནས་ཤིང་སྦྲུལ་ལོ་ནས་རིག་གནས་གསར་བརྗེ་ཆེན་པོ་ཞེས་པའི་ལས་
འགུལ་ཐ་ཆད་ཅིག་བྱུང་ནས་རྟེན་གསུམ་མཆོད་རྫས་ཀྱི་རིགས་རྣམས་རྩ་མེད་གཏོང་བ་
དང༌། དེ་རིགས་ཉར་ཚགས་བྱེད་པའི་ཆོས་དད་ཅན་ལ་ལྷ་འདྲེ་གདོན་བགེགས་ཟེར་
ནས་མནར་གཅོད་དྲག་པོ་བགྱིས་ཤིང་། དེ་སྐབས་ན་གཞོན་སྲུང་དམག་དམར་པོ་ཟེར་
བས་བླ་མ་ཁུ་ཚན་གསུམ་གྱི་རྟེན་མཆོད་རྣམས་འཕྲོག་པར་མ་ཟད། བླ་མ་ལ་བཀལ་
ནས་ལྷ་འདྲེ་གདོན་བགེགས་རྩ་མེད་བཏང་ཞེས་འབོད་ངན་དང་བཅས་ཁྲོམ་སྐོར་ཁྲིད་
འདུག་པས། ཉིན་ཤས་ནས་བླ་མ་ལ་གྲིབ་ཕོག་སྟེ་ཉིན་རེ་གཉིས་ལ་བྱོན་བཞུགས་དང་
གསུང་བྱོན་མི་ཐུབ་པར་གྱུར། དེ་ནས་བོད་ལྗོངས་སྨན་རྩིས་ཁང་གི་སྨན་པས་སྨན་བཅོས་
གང་དྲག་བྱས་པས་བྱོན་བཞུགས་དང་གསུང་བྱོན་རྒྱུ་ཡོད་པ་བྱུང་སྟེ་བཞུགས་ཤིང་། མེ་

རྟ་བོད་ཟླ་བཅུ་གཉིས་པའི་གནམ་སྟོང་ལ་སྐུ་དབོན་ཆོས་རྣམ་ཞིང་དུ་གཤེཊ། དེ་སྐབས་
གློ་བུར་དུ་གསུངས་འདྲ་མིན་ཕེབས་པ་དང་། སླར་བསྟན་པ་དར་བའི་ཚེ་འདི་འདྲ་འོང་
རྒྱུ་ཡོད་གསུངས་པ་རྣམས་འཆུག་མེད་དུ་ཐིག་པ་བྱུང་བ་སོགས་ཕྱི་མཐར་གཟིགས་པའི་
ལུང་བསྟན་ཅི་རིགས་བསྩལ། དེ་ནས་ལྕགས་ཁྱི་ལོའི་ལོ་མཇུག་ནས་རྒྱུན་གྱི་བསྙུན་གཞི་
ཇེ་ལྕིར་སོང་ཞིང་། བླ་མ་མཆོག་དང་རབ་བརྟན་མཁན་པོ་རྣམ་གཉིས་ཀྱིས་གཡོ་ཐབས་
སྣ་ཚོགས་ཀྱིས་སྦས་སྲུང་ཐུབ་པའི་ཇོ་བོ་སོགས་རྟེན་ལྷག་མ་རྣམས་རང་དགོན་དུ་ཞོག་
སོགས་ཀྱི་ཐ་མའི་གསུང་ཡང་ཅི་རིགས་པ་གནང་། དེ་ནས་མཐར་དགུང་གྲངས་བདུན་
ཅུའི་སྟེང་ཕེབས་པ་ལྕགས་ཕག་ཆུ་སྟོད་ཟླ་བའི་ཚེས་དྲུག་ལ་ཞབས་སྐྱིལ་ཀྲུང་དང་ཕྱག་
མཉམ་བཞག་མཛད་ནས་ཉིན་ཕྱེད་ཙམ་གྱི་བར་བཞུགས་ཤིང་། དེ་ནས་ངོ་མཚར་གཟུཊ་
སྐུའི་བཀོད་པ་འོད་གསལ་ཆོས་སྐུའི་ཀློང་དུ་བསྡུ་བར་མཛད་དོ། །དེ་མ་ཐག་ནས་འབྲུག་
སྒྲ་ཁ་ཤས་གྲགས་པ་དང་། དྲག་ཆར་ཐུང་ཙམ་བབས་པ་སོགས་བྱང་སེམས་ས་ཆེན་པོ་
ལ་གནས་པའི་རྟགས་རྣམས་མཐོང་ཆོས་སུ་གྱུར། དེ་ནས་འཇམ་ཚེ་རབ་བརྟན་མཁན་
པོ་ཐུབ་བསྟན་འཕེལ་རྒྱས་མདུན་བཅར་ཏེ་ལོ་རྒྱུས་ཞུས་པས། ཁྱོད་ཀྱིས་འུར་སྒྲ་བྱས་
ཏེ་གཞན་གྱིས་ཤེས་མ་སོང་ངམ་གསུངས་པར། དེ་འདྲ་མ་བྱས་ཞུས་པས། ཡག་སོང་མ་
གཏོགས་ཐུགས་དམ་བསྒུལ་དགོས་བྱུང་ན་བླ་མ་བཀྲོངས་པའི་ཉེས་པ་ཡོད་ཅེས་གསུངས་
སྲོལ་ཡོད་རེད། བླ་མས་རྒྱལ་ཁབ་ཀྱི་སྲིད་ཇུས་གང་འདྲ་ཡོད་དགོངས་རེད་པས་ཐུགས་
དམ་ལ་ཡུན་རིང་དུ་བཞུགས་འགྲོ་ཨེ་འོང་མི་ཤེས། རྒྱལ་ཁབ་ཀྱིས་འདས་ཚུལ་ཤེས་
ན་རོ་ཉར་རེད་ཟེར་ནས་དཀའ་མོ་བྱེད་རེད་པས་དོ་དན་གྱིས་ཞེས་གསུངས། དེ་ནས་
88

ཚེས་བརྒྱད་ཀྱི་ཉིན་ཕྱེད་ཙམ་ལ་ཇོ་བོ་ཤཱཀྱ་མུ་ནེ་བཞུགས་པའི་ར་ས་འཕྲུལ་སྣང་གི་གཙུག་
ལག་ཁང་གི་ཕྱོགས་སུ་དབུ་དུད་ཅིང་། ཤངས་བུག་གཡས་གཡོན་ནས་བྱང་སེམས་
དཀར་དམར་འཕོ་བ་སོགས་ཐུགས་དམ་ལས་གྲོལ་བའི་རྟགས་བྱུང་སྟེ་རབ་བརྟན་མཁན་
པོ་ལ་ཞུས་པས། ཁ་ཉིན་གྱི་གཤེགས་ཚུལ་དང་། ཐུགས་དམ་བཞུགས་ལུགས། འབྲུག་
སྒྲ་སྒྲོག་ཅིང་ཆར་བབས་པ་སོགས་དང་། དེ་རིང་གི་ཐུགས་དམ་གྲོལ་ལུགས་དེ་རྣམས་
བླ་མའི་གྲུབ་རྟགས་བྱས་ནའང་ཆོག་རེད། ད་སྐུ་གདུང་གང་འདྲ་བྱེད་རྒྱུ་ཡིན་གསུངས་
པར། གནང་ཉིན་ཚེས་བཅུ་རེས་གཟའ་ཟླ་བ་ཁེལ་བས་དེ་ཉིན་རི་སྐྱེལ་བྱེད་རྒྱུ་ཡིན་ཞུས་
པས། འོ་ཡག་འདུག་གསུངས། དེ་ནས་ཚེས་བཅུའི་ནམ་ལང་ཁར་སྐུ་གདུང་རིན་པོ་ཆེ་
སེ་ར་ཕ་ཝང་ཁའི་དུར་ཁྲོད་དུ་གདན་དྲངས་ཏེ་བྱ་སྦྱིན་བྱས་ཤིང་། དེ་ཉིན་ནམ་མཁའ་
ཤིན་ཏུ་དག་པ་ལ་སྤྲིན་དཀར་དར་སྐུད་འདྲ་བ་དུ་མས་ཕྱོགས་བཞིར་དྲྭ་མིག་བྲེས་པ་ལྟ་
བུ་དང་། ཉི་མ་ཤིན་ཏུ་དྲོ་ཞིང་དེའི་ཁོར་ཡུག་ཏུ་འཇའ་འོད་ཁ་དོག་སྣ་ཚོགས་པས་གུར་
ཁང་ཕུབ་པ་སོགས་རྟགས་ཁྱད་པར་ཅན་དུ་མ་སྐྱེ་བོ་རྣམས་ཀྱི་མིག་གི་བདུད་རྩིར་གྱུར་
ཏོ། །དེ་ལྟར་ཆོས་ཀྱི་འཁོར་ལོ་བར་མེད་དུ་བསྐོར་བའི་བདག་རྐྱེན་ལས་བྱུང་བའི་གསུང་
སྐྱེས་སློབ་མའི་ཚོགས་ལ། ས་སྐྱ་ཕོ་བྲང་རྣམ་གཉིས་ཀྱི་གོང་མ་རྣམས་དང་། ངོར་གྱི་
མཁན་ཞབས་རྣམ་པ། གདོང་ཐོག་སྤྲུལ་སྐུ་ངག་དབང་བསྟན་པའི་རྒྱལ་མཚན། དཔེ་
ཝར་སྤྲུལ་སྐུ་འཇམ་དབྱངས་བསོད་ནམས་དབང་པོ། ཉ་བྲག་སྤྲུལ་སྐུ་བསོད་ནམས་
རིན་ཆེན། མི་ཉག་དམ་ཆོས། བྲག་གཡབ་མཁྱེན་རབ་སེངྒེ་། ཁྲི་ཚོ་མཁན་པོ་རིན་
ཆེན། གསེར་ལྗང་ཨ་པད་དམ་མཁན་ཡོན་ཏན་བཟང་པོ། མདོ་སྲིབ་མཁན་པོ་ཀུན་

དགའ་དབང་ཕྱུག ས་སྐྱ་ངག་དབང་ཆོས་གྲགས་། རབ་བརྟན་མཁན་པོ་ཐུབ་བསྟན་
འཕེལ་རྒྱས་དང་། མྱུར་བ་ངག་དབང་བསྟན་འཛིན། ཇོ་ཐོག་ཐུབ་བསྟན་སྙན་གྲགས།
བྲག་གཡབ་པདྨ་དམ་ཆོས། སྟོང་ནག་བྱང་ཆུབ་འཕྲིན་ལས། སྡེ་གཞུང་མཁན་པོ་བསོད་
རྒྱལ། རྟ་ནག་མཁན་པོ་ཐུབ་བསྟན་འོད་ཟེར། སྤོ་དགོན་དོན་འགྲུབ་རྒྱལ་མཚན། ས་
སྐྱའི་ས་བསྐོས་རབ་བརྟན་གྱང་ར་བླ་མ། མདོ་སྲིབ་ཡོན་ཏན་རིན་ཆེན། དུང་མདོ་ངག་
དབང་ཐུབ་བསྟན་སོགས་མཁས་པའི་གྲྭ་སར་ཕེབས་པའི་མཁན་སྤྲུལ་མང་དུ་བྱོན་ཅིང་།
དེ་རྣམས་ཀྱིས་འཕགས་བོད་གཉིས་སུ་བཤད་སྒྲུབ་འཕྲིན་ལས་ཀྱི་རྒྱུན་ཆེན་པོ་བསྐྱངས་
དང་སྐྱོང་མུས་སུ་མཆིས་པ་འདི་ཡིན་ལ། ཞལ་སྔ་ནས་ཀྱང་། སྔ་ཕྱིར་དགོན་ཁག་རྣམས་
ཀྱི་བློ་གསལ་རྣམས་ལ་ས་སྐྱའི་གྲགས་ཆེན་བཅོ་བརྒྱད་ཀྱིས་གཙོ་བོར་བྱས་པའི་མདོ་
སྔགས་རིག་གནས་དང་བཅས་པའི་བཤད་པ་གང་ལ་གང་དགོས་དཀའ་ངལ་དང་སྐུ་ཡོན་
སོགས་གང་ལའང་མ་བལྟས་ནས་བྱས་པས། ས་དགོན་ཉི་ཤུ་རྩ་ལྔ་ལ་མཁན་པོ་ཉེར་
ལྔས་མི་ཚད། བླ་མའི་བཀའ་སྒྲུབ་བྱས་ནའང་དེ་རེད་ལ། རང་གི་བྱས་རྗེས་བྱས་ནའང་
དེ་རེད་ཅེས་གསུངས། མཐོང་ན་ཡིད་ཀྱི་བརྟན་པ་འཕྲོག་པའི་ལེགས་བཤད་གསུང་རྩོམ་
གྱི་སྐོར་ལ། སེར་ལན་ཉི་མའི་འོད་ཟེར་དང་། དབོན་སྟོད་པ་མཁྱེན་རབ་ཆོས་ཀྱི་འོད་
ཟེར་གྱི་རྣམ་ཐར། གོ་རམས་དང་ཆོས་བློ་གཉིས་ལ་ཀུན་བཟང་འཁོར་ལོའི་ལམ་ནས་
བསྔགས་པ་རེ་རེ། གཞུང་འགའ་ལ་བསྡུས་དོན་དང་། ས་བཅད། གྲུབ་མཐའི་རྣམ་
བཞག སྐར་རྩིས་སོགས་བསྟན་བཅོས་ཅི་རིགས་སྤེལ། ནང་དུ་བྱང་ཆུབ་ཀྱི་སེམས་
རིན་པོ་ཆེ་རྒྱུད་ལ་འབྱོངས་པས་དུད་ཚང་འཚོ་བ་ཞན་པ་ལ་དབང་དང་ཆོ་ག་སོཊ་དགོས་
90

པ་གཟིགས་ན་མཆོད་པ་དང་གསོལ་ཆས་ཀྱང་རང་གིས་བསྣམས་ཏེ་ཕེབས་པ་དང་། རྒྱུན་
གྱི་གསོལ་ཆས་ཀྱང་ཁྱི་དང་ཞི་མི་སོགས་དང་ཕྱེད་མ་མཛད་པ་སོགས་ནུས་མེད་ཉམས་
ཆུང་རྣམས་ལ་ལྷག་པར་ཐུགས་བརྩེ་བས་བསྐྱངས་ཤིང་། རང་གི་སྐུ་འཁོར་རྣམས་ལ་
ཡག་ཐབས་བཟང་ཐབས་ཕར་ཞོག གཡོག་རྒྱུགས་ཁོ་ནས་དུས་འདའ་བཅུགས་ལ།
གཞན་གྱི་འཁོར་དང་སློབ་མ་བྱུང་ན་ཐུགས་རྩིས་ཆེན་པོ་བྱེད་ནས་འགྲོ་ན་རྟ་ཐོག་དང་།
འདུག་ན་གདན་ཐོག་ཏུ་བཞག་གནང་བས། མཁན་པོ་ཐུབ་བསྟན་ནི་རང་ཡུལ་དང་གཞན་
ཡུལ་གང་ཡིན་ཡང་སྡེ་དགའ་དང་སྤུང་དགའ་རེད་ཟེར་བ་བྱུང་། རྒྱུན་གྱི་ཐུགས་དམ་
ཡང་ཆག་མེད་རྣམ་བཞི་སོགས་ཐུགས་དམ་ཆེ་རིགས་རྣམས་ངག་བཅད་ནས་གསུངས་
པ་དང་། གཏོར་མ་བརྒྱ་རྩ། གཏོར་བསྔོ་སོགས་ཀྱང་ཉིན་བསྟར་མ་ཆག་པར་མཛད།
སྐུ་མདུན་དུ་སེར་སྐྱ་དྲག་ཞན་སུ་འོང་ན་ཐ་མལ་པའི་འཆལ་གཏམ་གཏན་ནས་མེད་པར་
ལས་འབྲས་ཆོས་བཤད་ཀྱིས་རྗེས་སུ་བཟུང་སྟེ། དབང་ཁྲིད་མན་ངག་གང་དགོས་དགྱེས་
བཞིན་དུ་བསྩལ་བ་སོགས་རྒྱལ་སྲས་སེམས་དཔའི་སྤྱོད་པ་ཚུལ་བཞིན་ལྷུར་ལེན་པའི་
བསྟན་འགྲོའི་དཔལ་མགོན་དམ་པར་བཞུགས་ལ། དུས་རྒྱུན་འོད་གསལ་འཆར་བའི་
རྟགས་མངོན་གྱུར་དུ་ཡོད་པ་དང་། ཡེ་ཤེས་ཀྱི་སྤྱན་དང་རྡོ་རྗེའི་ལྗགས་ཐོབ་པ་སོགས་
ཐུན་མོང་མ་ཡིན་པའི་རྣམ་པར་ཐར་པ་མང་དུ་མངའ་ནའང་། ཞིབ་པར་འབྲི་རྔོ་མི་ཐོགས་
སྨྲ། 
སླར་སྨྲས་པ། སྲས་བཅས་རྒྱལ་བའི་གསང་གསུམ་ཡེ་ཤེས་ཆེ། །
མཚུངས་མེད་དགེ་བའི་བཤེས་ཀྱི་རྣམ་རོལ་བ། །

སྐྱེ་དགུའི་འདྲེན་མཆོག་དཔལ་ལྡན་བླ་མ་ལ། །
བཀའ་དྲིན་དྲན་བཞིན་སྙིང་ནས་ཕྱག་བགྱིའོ། །
བླ་མའི་བྱིན་རླབས་རྒྱུད་ལ་འཇུག་པ་དང་། །
འགྲོ་རྣམས་བློ་ཁ་ཆོས་ལ་ཕྱོགས་པ་དང་། །
དད་ལྡན་སློབ་མའི་རེ་བ་སྐོང་བའི་ཕྱིར། །
ངོ་མཚར་མཛད་པའི་ཆ་འགའ་འདི་ན་བཀོད། །
འདི་ལྟར་བགྱིས་པའི་དགེ་ལེགས་སྤྲིན་ཆེན་ལས། །
ཐུགས་རྗེའི་བྱིན་རླབས་ཆར་དུ་བསྙིལ་གྱུར་ཏེ། །
དད་དང་སྤྲོ་བའི་འདབ་མ་རབ་རྒྱས་ནས། །
གྲུབ་གཉིས་ལོ་ཏོག་ཕུན་སུམ་ཚོགས་པར་ཤོག །
ཅེས་མཁན་རིན་པོ་ཆེ་ཐུབ་བསྟན་ཆོས་ཀྱི་རྒྱལ་མཚན་གྱི་རྣམ་པར་ཐར་པ་མདོར་བསྡུས་སུ་བརྗོད་
པ་འདི་ནི། བློ་གསལ་རིག་པ་སྨྲ་བའི་ཧོར་ཁྲོ་ཟངས་བ་འཇམ་དབྱངས་དར་རྒྱས་ཀྱིས་འབྲི་གཞིའི་ཤོག་
བུ་བཅས་གནང་ནས་ནན་བསྐུལ་ཆེན་པོ་བྱས་པར་བརྟེན། མགོན་པོ་གང་ལ་དད་དམ་འགྱུར་བ་
མེད་ཅིང་འབྲེལ་འདྲིས་ཤིན་ཏུ་ཆེ་བའི་སྐུ་དབོན་ལྷ་བྲིས་པ་འདམ་ཐོག་འཇམ་ཚེ་དང་། དབོན་ཆུང་
ཨ་ཉག་འཇམ་མེའམ་ཚུལ་ཁྲིམས་རྣམ་རྒྱལ་རྣམ་གཉིས་ཀྱིས་རྣམ་ཐར་གྱི་རྩ་ཐོ་ཞིབ་རྒྱས་སུ་བཏབ་
སྟེ་རྣམ་ཐར་ཞིག་ཐོན་ཐབས་གྱིས་ཤིག་ཅེས་བསྐུལ་བ་དང་། རང་གིས་ཀྱང་སྤུན་ཟླ་ཀུན་དགའ་

། དམ་
བཀྲ་ཤིས་ལ་རྩ་ཐོ་འཐུས་ཚང་ཞིག་བྱུང་ན་དེ་བཞིན་འབྲི་རྒྱུ་ཁས་བླངས་ཡོད་པས་རྐྱེན་བྱས་ཏེ
པ་གོང་མའི་རྗེས་སུ་སློབ་པའི་འདུན་པ་མ་བོར་ཙམ་དུ་གནས་པ་རབ་བརྟན་པ་དགེ་ལེགས་ཕུན་ཚོགས་
ཀྱིས་མེ་ཁྱི་ཧོར་ཟླ་བདུན་པའི་ཚེས་བཅོ་ལྔ་ཟླ་བ་ཆ་འཛིན་ཁེལ་བའི་དུས་ཁྱད་པར་ཅན་ལ་དགོན་
།དགེའོ། ། །
ཆེན་མཛེས་ཕུ་བཤད་གྲྭའི་རང་ཤག་ཏུ་རྫོགས་པར་བྲིས་པ་དོན་ལྡན་དུ་གྱུར་ཅིག 
ཚ་
དུ་
༣་
E
13
4M5
. 1
93

༄༅། །ཁྱབ་བདག་རྡོ་རྗེ་འཆང་ནས་རིམ་པར་བརྒྱུད་པའི་རྗེ་བཙུན་ས་
སྐྱ་པའི་བསྟན་འཛིན་ཆེན་པོ་རྣམས་ལ་གདུང་དབྱངས་
ཀྱིས་གསོལ་བ་འདེབས་པ་མོས་གུས་
དག་པའི་མཆོད་སྤྲིན་ཞེས་བྱ་བ་
བཞུགས་སོ། །
གསང་གསུམ་མི་ཤིག་འགྱུར་མེད་རྡོ་རྗེ་ཡི་རང་བཞིན། །མངོན་གྱུར་ཟུང་འཇུག་རྒྱལ་
ཀུན་ཡེ་ཤེས་ཀྱི་ཕུང་པོ། །རིགས་ཀུན་ཁྱབ་བདག་རྡོ་རྗེ་འཆང་ཆེན་དེ་མཁྱེན་ནོ། །སྲིད་
ཞི་མཉམ་ཉིད་རྟོགས་པའི་བྱིན་རླབས་ཤིག་གནོང་ཤོག 
།དུས་གསུམ་རྒྱལ་ཀུན་བསྐྱེད་
མཛད་སྟོང་ཆེན་གྱི་རང་བཞིན། །བཅུ་དྲུག་བདེ་བའི་གར་བསྒྱུར་ཟབ་མོ་ཡི་མཐར་ཐུག །
མ་གཅིག་མཁའ་འགྲོ་འབུམ་སྡེའི་གཙོ་མོ་དེ་མཁྱེན་ནོ། །བདེ་སྟོང་མངོན་དུ་འགྱུར་བའི་
བྱིན་རླབས་ཤིག་ཞུ་འོ། །འཆད་རྩོད་རྩོམ་པས་པཎ་ཆེན་བྱེ་བ་ཡི་རྒྱན་གཅིག །རིམ་
གཉིས་བསྒོམས་པས་ཟུང་འཇུག་ཡེ་ཤེས་ཀྱི་སྐུ་བརྙེས། །གྲུབ་བརྒྱའི་སྤྱི་མེས་རྣལ་འབྱོར་
དབང་ཕྱུག་དེ་མཁྱེན་ནོ། ། ལྟ་དགོངས་རྗེ་དང་མཉམ་པའི་བྱིན་རླབས་ཤིག་ཞུ་འོ། །
གང་གི་གསང་གསུམ་ཡེ་ཤེས་མ་དྲོས་ཀྱི་མཚོ་ལས། །གདམས་ཟབ་བདུད་རྩིའི་རྒྱུན་
མཆོག་མངོན་སུམ་གྱིས་རོལ་པ། །བརྩེ་ཆེན་ཀུན་དགའ་སྙིང་པོ་སྙིང་དབུས་ནས་མཁྱེན་
ནོ། །རྟོག་ཚོགས་ཆོས་སྐུར་གྲོལ་བའི་བྱིན་རླབས་ཤིག་ཞུ་འོ། །ཟབ་གསང་བསྐྱེད་དང་

རྫོགས་པའི་གཤོག་ཡངས་ལ་བརྟེན་ནས་། །མཛེས་པར་མངོན་སུམ་དག་པ་མཁའ་སྤྱོད་
ལ་གཤེགས་པ། །སློབ་དཔོན་བསོད་ནམས་རྩེ་མོ་སྙིང་དབུས་ནས་མཁྱེན་ནོ། །མངོན་
སུམ་དག་ཞིང་བསྒྲོད་པའི་བྱིན་རླབས་ཤིག་ཞུ་འོ། །གསང་ཆེན་ལམ་ནས་གྲུབ་པའི་རྒྱལ་
ཐབས་ལ་འཛེགས་པས། །གངས་ཁྲོད་རྡོ་རྗེ་འཛིན་པ་བྱེ་བ་ཡི་གཙུག་རྒྱན། །རྗེ་བཙུན་
གྲགས་པ་རྒྱལ་མཚན་སྙིང་དབུས་ནས་མཁྱེན་ནོ། །རྡོ་རྗེའི་ས་མཆོག་རེག་པའི་བྱིན་རླབས་
ཤིག་ཞུ་འོ། །མཁས་པ་མཁས་པའི་ཕུལ་བྱུང་འཛམ་གླིང་གི་མིག་གཅིག །བཙུན་པ་
བཙུན་པའི་ཁྱུ་མཆོག་ཐུབ་བསྟན་གྱི་རྒྱན་གཅིག །གྲུབ་པ་གྲུབ་པའི་ཚོགས་རྗེ་ས་པཎ་དེ་
མཁྱེན་ནོ། །འཆད་རྩོད་རྩོམ་ལ་ཟླ་མེད་བྱིན་རླབས་ཤིག་ཞུ་འོ། །རླབས་ཆེན་དབང་བཅུ་
བརྙེས་པའི་རྒྱལ་སྲས་ཀྱི་སྤྱོད་པས། །ངོ་མཚར་རིས་མེད་བསྟན་འགྲོ་ཕན་བདེ་ཡི་བྱེད་
པོ། །བླ་ཆེན་ཆོས་ཀྱི་རྒྱལ་པོ་འཕགས་པ་དེ་མཁྱེན་ནོ། །བསྟན་འགྲོའི་དོན་ཆེན་འགྲུབ་
པའི་སྨོན་ལམ་ཞིག་ཞུ་འོ།།ཡ་ཀའི་བྱམས་མགོན་མཐོན་པོ་དགའ་ལྡན་གྱི་དབུས་ནས། །
འཛམ་གླིང་མངོན་སུམ་འཕོས་པ་གཡག་རོང་གཉིས་མཁྱེན་ནོ། །འབྲལ་མེད་བདག་
བློའི་སྙིང་གི་པད་ཚལ་འདིར་བཞུགས་ཏེ། །ལེགས་བཤད་གླུ་དབྱངས་སྒྲོག་པའི་བྱིན་
རླབས་ཤིག་ཞུ་འོ། །དབྱིངས་ཡེ་ཟུང་འཇུག་ཀློང་ནས་རྒྱལ་ཀུན་གྱི་ཡེ་ཤེས། །གཅིག་
ཏུ་འཕོས་པ་གངས་ལྗོངས་བཅུ་དྲུག་གི་ཐིག་ལེ། །དྲིན་ཆེན་རྡོ་རྗེ་འཆང་དབང་ཡབ་སྲས་
དེ་མཁྱེན་ནོ། །བསླབ་གསུམ་ཀུན་བཞད་པའི་བྱིན་རླབས་ཤིག་ཞུ་འོ། །རྒྱན་དྲུག་མཆོག་
གཉིས་རྨད་བྱུང་རྣམ་གཉིས་དང་བཅས་པ། །རེ་ཞིག་ཆོས་ཀྱི་དབྱིངས་སུ་ངལ་གསོ་རུ་
ཕེབས་ཀྱང་། །ཀུན་གྱི་རྒྱལ་ཚབ་མི་ཡི་སེངྒེ་དེ་མཁྱེན་ནོ། །འགྲན་མེད་ལུང་དང་རིགས་

པའི་བརྒལ་བརྟག་ཅིག་ཞུ་འོ། །གྲུབ་པའི་ཞལ་ལུང་ས་ཆེན་ཡབ་སྲས་ཀྱི་ཐུགས་བཅུད། །
ཡང་ཟབ་ལམ་དང་འབྲས་བུའི་མན་ངག་གིས་མྱོས་པ། །ཕ་རྒན་ཚར་པ་ཡབ་སྲས་བརྒྱུད་
པ་བཅས་མཁྱེན་ནོ། །འཁོར་འདས་དབྱེར་མེད་རྟོགས་པའི་བྱིན་རླབས་ཤིག་ཞུ་འོ། །གངས་
ལྗོངས་རིས་མེད་བསྟན་པ་རྒྱ་མཚོ་ཡི་མངའ་བདག །ཡེ་ཤེས་སྐུ་ཅན་པཎ་ཆེན་བཱི་མ་
ཡི་རྣམ་འཕྲུལ། །བཀའ་བབས་བདུན་ལྡན་མཁྱེན་བརྩེའི་དབང་པོ་དེ་མཁྱེན་ནོ། །འཇའ་
ལུས་འཕོ་ཆེན་འགྲུབ་པའི་བྱིན་རླབས་ཤིག་ཞུ་འོ། །ཚུར་མཐོང་ཟག་བཅས་འཇིག་རྟེན་
མི་ལུས་སུ་སྣང་ཡང་། །ངེས་པར་ལྟ་དགོངས་རྡོ་རྗེ་འཆང་ཆེན་དང་མཉམ་པའི། །སྨིན་
གྲོལ་ལམ་སྟོན་བློ་གཏེར་དབང་པོ་དེ་མཁྱེན་ནོ། །དབང་བཞིས་རང་རྒྱུད་སྨིན་པའི་བྱིན་
རླབས་ཤིག་ཞུ་འོ། །ཕྱོགས་རིས་མེད་པར་འཕགས་ཆེན་རྒྱལ་སྲས་ཀྱི་སྤྱོད་པས། །
ང་ཁྱོད་མེད་པར་སྐྱེ་དགུ་ཐར་ལམ་གྱི་ས་མཁན། །ང་ཡི་སྐྱབས་གཅིག་དྲིན་ཆེན་བླ་མ་
དེ་མཁྱེན་ནོ། །འབྲེལ་ཚད་དོན་དང་ལྡན་པའི་བྱིན་རླབས་ཤིག་ཞུ་འོ། །བྱིན་གྱིས་རློབས་
ཤིག་དངོས་བརྒྱུད་དཔལ་ལྡན་གྱི་བླ་མ། །དངོས་གྲུབ་སྩོལ་ཅིག་ཡི་དམ་ཞི་ཁྲོ་ཡི་ལྷ་ཚོགས། །
བར་ཆད་སོལ་ཅིག་ཆོས་སྐྱོང་དམ་ཅན་གྱི་སྲུང་མ། །འདི་ནས་བྱང་ཆུབ་བར་དུ་འབྲལ་
མེད་དུ་སྐྱོངས་ཤིག །ཅེས་པའི་གདུང་དབྱངས་གསོལ་འདེབས་སུ་འབོད་པ་འདི་ཡང་། དམ་པ་
དེ་དག་གི་རྗེས་སུ་སློབ་པའི་མོས་པ་ཙམ་ཡོད་པའི་ཁར། མོས་གུས་ལམ་ཙམ་འབྱུང་བས་རྐྱེན་
བྱས་ཏེ། 
ཆོས་མེད་ཀྱི་སྤྲང་ཕྲུག་མཁྱེན་རབ་ཆོས་ཀྱི་འོད་ཟེར་གྱིས་སྙིང་ནས་གསོལ་བ་བཏབ་པ་
དེ་དེ་བཞིན་དུ་འབྱུང་བའི་རྒྱུར་གྱུར་ཅིག །དགེའོ། །དགེའོ། །དགེའོ། །

༄༅། །སྟོན་པ་ཐུགས་རྗེ་ཅན་ལ་བློ་སྦྱོང་ཞེན་པ་བཞི་བྲལ་གྱི་
གནད་དང་སྦྱར་ཏེ་ཐུགས་དམ་གནད་ནས་བསྐུལ་
བའི་གསོལ་འདེབས་བྱིན་རླབས་ཆར་
འབེབས་ཞེས་བྱ་བ་
བཞུགས་སོ། །
ན་མོ་གུ་རུ་ཤཱཀྱ་མུ་ན་ཡེ། རྣམ་འདྲེན་སྐུ་གསུམ་དཀྱིལ་འཁོར་ཡོངས་གང་
ཞིང་། །རྣམ་གྲོལ་གསུང་གི་ཚ་ཟེར་སྟོང་འཕྲོ་བ། །རྣམ་དག་མཁྱེན་པ་ཉིན་མོར་
བྱེད་པའི་ཐུགས། །རྣམ་ཀུན་ཐུབ་དབང་ཉི་མ་ལ་ཕྱག་འཚལ། །གང་གི་མཚན་མཆོག་
རྣ་བས་ཐོས་པ་དང་། །ཁྱོད་ཀྱི་སྣང་བརྙན་མིག་གིས་མཐོང་ཙམ་ལའང་། །བསོད་ནམས་
འབྲས་བུ་བརྗོད་ཀྱིས་མི་ལངས་ན། །སྙིང་ནས་དད་པས་འཇུག་པར་སྨོས་ཅི་འཚལ། །
གཤེགས་དང་འབྱོན་འགྱུར་ད་ལྟར་བཞུགས་པ་ཡི། །རྒྱལ་ཀུན་སྤངས་རྟོགས་ཕྲིན་ལས་
མཉམ་མོད་ཀྱི། །གདུལ་དཀའི་འགྲོ་ལ་ལྷག་པར་ཐུགས་བརྩེ་བའི། །སྟོན་མཆོག་ཁྱོད་
ཀྱི་བཀའ་དྲིན་ཡང་ཡང་དྲན། །སྟོབས་བཅུ་མངའ་བ་ཐུབ་དབང་ལྷ་ཡི་ལྷ། །ཉམ་ཐག་
སྙིགས་མས་མནར་བའི་བདག་སོགས་འགྲོ། །རྣམ་ཀུན་ཐུགས་བརྩེའི་ཡུལ་དུ་རབ་དོང་
བས། །མཐུ་སྟོབས་ནུས་པས་སྒྲོལ་ཅིག་བཅོམ་ལྡན་འདས། །འདོད་ཆགས་རྡུལ་གྱིས་
ཐར་པའི་ལམ་མཆོག་སྟོར། །ཞེ་སྡང་ལྟོ་འགྲོ་གདུག་པས་དགེ་ཚོགས་བཅོམ། །གཏི་

མུག་མུན་པའི་ཁྲི་མུན་ཆུད་པ་ཡི། །བདག་ལ་བརྩེ་བས་དགོངས་ཤིག་བཅོམ་ལྡན་འདས། ། 
Jཔ༠ 
ལུས་སྤྱོད་ཕལ་ཆེར་མི་དགེའི་སྡིག་པ་ཅན། །ངག་གཏམ་ཕལ་ཆེར་ཆགས་སྡང་འཕེལ་
བའི་རྒྱུ། །དྲན་རྟོག་ཕལ་ཆེར་འདིར་སྣང་ཞེན་པ་ཅན། །སྐལ་དམན་བདག་ལ་དགོངས་ས 
& 
ཤིག་བཅོམ་ལྡན་འདས། །བླ་མ་བསྟེན་ཀྱང་སྙིང་ནས་མོས་གུས་དམན། །གདམས་ཟབ་
མནོས་ཀྱང་སོམ་ཉིའི་སྒྲོག་གིས་བཅིངས། ། སྒྲུབ་ལ་བརྐམ་ཡང་ཕྱི་བཤོལ་གཡེང་བས་
luk 
ཁྱེར། །སྙིང་མེད་བདག་ལ་དགོངས་ཤིག་བཅོམ་ལྡན་འདས། །སོ་ཐར་བླངས་ཀྱང་གཞན་
གནོད་དུག་སྡོང་འཕེལ། །སེམས་མཆོག་བསྐྱེད་ཀྱང་གཞན་ཕན་འཇའ་ལྟར་ཡལ། །
དབང་བསྐུར་མནོས་ཀྱང་དམ་ཚིག་རྩྭ་ལྟར་དོར། །ཀྱེ་མ་བདག་ལ་དགོངས་ཤིག་བཅོམ་
ལྡན་འདས། །རྙེད་དཀའི་དལ་འབྱོར་མི་རྟག་འཆི་བས་བཅོམ། །གཉེན་འཁོར་ནོར་༠༥༦༦r 
གྱིས་མི་སྐྱོབ་ལས་རྗེས་འབྲང་། །དེ་བས་ཚེ་འདི་ཉིད་ལ་མ་ཞེན་པར། །བློ་ཁ་ཆོས་ལ་
བསྒྱུར་ཅིག་བཅོམ་ལྡན་འདས། །ངན་སོང་དག་ན་མི་ཟད་ཟུག་རྔུས་མནར། །མཐོ་རིས་P
དཔལ་ཡང་མི་རྟག་སྒྱུ་མ་དངོས། །དེ་ཕྱིར་ཀུན་ལས་ཐར་འདོད་ངེས་འབྱུང་བློས། །དམ་
ཆོས་ལམ་དུ་སློངས་ཤིག་བཅོམ་ལྡན་འདས། །མ་གྱུར་འགྲོ་ལ་བྱམས་དང་སྙིང་རྗེ་ཡིས། །
བདག་གཞན་མཉམ་དང་བརྗེ་བའི་བྱང་ཆུབ་སེམས། །བསྒོམས་པས་དམན་ལམ་བདག་
དོན་འཁྲུལ་པའི་རྒྱུ། །མྱུར་དུ་ཞི་བར་མཛོད་ཅིག་བཅོམ་ལྡན་འདས། ། བློ་གྲོས་ཆེན་པོ་
རྒྱལ་ཀུན་གཤེགས་པའི་ཤུལ། །བློ་མིག་དག་པའི་ས་ཐོབ་འཕགས་པའི་ཡུལ། །བློ་ངན་
གཉིས་འཛིན་འཁྲུལ་པ་བྲལ་བའི་གཤིས། །བློ་འདས་ཡེ་ཤེས་སྩོལ་ཅིག་བཅོམ་ལྡན་+ 
༤༦
འདས། །ཁྱོད་ཀྱིས་མ་འོངས་ཕྱི་མའི་དུས་ཀྱི་ཚེ། །དགེ་བའི་བཤེས་སུ་སྤྲུལ་ནས་འགྲོ་

བའི་དོན། །མཛད་པར་བརྩེ་བས་ཞལ་བཞེས་བསྟན་ལགས་ན། །མངོན་སུམ་སྣང་བར་
མཛོད་ཅིག་བཅོམ་ལྡན་འདས། །གནས་སྐབས་ཐོས་བསམ་སྒོམ་ལ་བར་གཅོད་པའི། །
སྔོན་གྱི་ལས་དང་འཕྲལ་གྱི་རྐྱེན་ལ་སོགས། །མི་མཐུན་རྒུད་པ་མ་ལུས་རབ་ཞི་ནས། །
མཐུན་རྐྱེན་ལེགས་ཚོགས་སྩོལ་ཅིག་བཅོམ་ལྡན་འདས། །ཆུང་ངུའི་དུས་ནས་ཁྱེད་ཀྱི་
རྗེས་ཞུགས་ཀྱང་། །འདི་སྣང་ཙམ་ལས་ཀློག་སྤོང་བྱ་བས་དབེན། །ཅུང་ཟད་བགྱིས་
ཀྱང་ཚུལ་བཞིན་བླང་དོར་བྲལ། །སྙིགས་མའི་ཚུལ་འདིར་དགོངས་ཤིག་བཅོམ་ལྡན་
འདས། །ད་ནི་མི་ཚེའི་ལྷག་མ་ཅི་མཆིས་པར། །ལུང་རྟོགས་རྒྱལ་བསྟན་རིས་སུ་མ་ཆད་
པར༑ །བཤད་དང་སྒྲུབ་པས་ཉིན་མཚན་དུས་འདའ་བས། །བསྟན་འགྲོའི་དོན་ཆེན་
འགྲུབ་པར་བྱིན་གྱིས་རློབས། །ནམ་ཞིག་ཚེ་འདིའི་སྣང་བ་ནུབ་པའི་ཚེ། །འཆི་བ་འོད་
གསལ་དོན་གྱི་སྟོན་པ་མཆོག །མཐོང་བའི་མོད་ལ་ཆོས་སྐུའི་གྲོང་ཁྱེར་དུ། །མངོན་སུམ་
རྗེས་སུ་ཟུངས་ཤིག་བཅོམ་ལྡན་འདས། །གལ་ཏེ་འཁྲུལ་ནས་བར་དོ་འཁྱམས་པ་ན། །
ཁྱོད་ཀྱི་རྣམ་འཕྲུལ་དུ་མས་དེ་མ་ཐག །དག་པའི་ཞིང་དུ་ལུང་བསྟན་དབུགས་དབྱུང་
སྟེ༑ །མངོན་སུམ་ཁྲིད་པར་མཛོད་ཅིག་བཅོམ་ལྡན་འདས། །ལས་ཉོན་དབང་གིས་སྲིད་
པར་སྐྱེས་གྱུར་ཀྱང་། །དལ་བའི་རྟེན་ཐོབ་དགེ་བའི་བཤེས་དང་འཕྲད། །ཚུལ་བཞིན་
བསྟེན་ནས་ཐེག་པ་ཆེར་ཞུགས་པའི། །སྐལ་བཟང་བདག་ལ་སྩོལ་ཅིག་བཅོམ་ལྡན་
འདས། །གདུང་བས་འབོད་དོ་ཐུབ་དབང་ལྷ་ཡི་ལྷ། །གསོལ་བ་འདེབས་སོ་མཉམ་མེད་
ཤཱཀྱའི་ཏོག །བརྩེ་བས་དགོངས་ཤིག་རྒྱལ་བ་ཉི་མའི་གཉེན།།བྱིན་གྱིས་རློབས་ཤིག་རྣམ་
འདྲེན་ཟས་གཙང་སྲས། །མདོར་ན་བྱང་ཆུབ་སེམས་གཉིས་འབྱོངས་པ་དང་། །རླབས་
99

ཆེན་རྒྱལ་སྲས་སྤྱོད་པ་མཐར་ཕྱིན་ཏེ། །སྐུ་གསུམ་འཕྲིན་ལས་འགྲོ་བའི་དོན་སྤྱོད་པར། །
མཉམ་མེད་འདྲེན་པ་ཁྱོད་དང་མཚུངས་པར་ཤོག །ཅེས་པ་འདིའང་སྟོན་པ་ཐུགས་རྗེ་ཅན་
ལ་མི་ཕྱེད་པའི་དད་པ་ཅན་བློ་སྦྱོང་ཞེན་པ་བཞི་བྲལ་ལ་མོས་པ་ལམ་དུ་བྱེད་པའི་སྡོམ་བཙུན་འཇམ་
དབྱངས་ཆོས་བཟང་གིས་ཚུལ་འདི་ལྟ་བུ་ཞིག་བྲིས་ཤིག་ཅེས་བཀྲ་ཤིས་པའི་ལྷ་རྫས་དང་བཅས་སྔ་ཕྱིར་
ནན་ཆེར་བསྐུལ་ངོར། སྙོམས་ལས་དང་རྨོངས་པའི་ཁུར་གྱིས་ནོན་པ་མཁྱེན་རབ་ཆོས་ཀྱི་འོད་ཟེར་
གྱིས་ལྕགས་སྤྲེལ་ས་ག་ཟླ་བའི་དུས་ཁྱད་པར་ཅན་གྱི་སྐབས་སུ་གསོལ་བ་བཏབ་པ་དེ་དེ་བཞིན་དུ་མྱུར་
དུ་རྗེས་སུ་འཛིན་པའི་རྒྱུར་གྱུར་ཅིག སརྦ་དཱ་ཀ་ལྱཱ་ཎཾ་བྷ་བནྟུ། མངྒ་ལཾ། དགེའོ། །དགེའོ། །དགེའོ། །
མs
ཀྱི་
100

༄༅། །
རིགས་དང་དཀྱིལ་འཁོར་རྒྱ་མཚོའི་ཁྱབ་བདག་ཀུན་བཟང་
བླ་མ་གཞན་ཕན་ཆོས་ཀྱི་སྣང་བའི་ཡོན་ཏན་གྱི་ཆ་ཤས་
ལ་ཅུང་ཟད་བསྔགས་པ་བློ་ལྡན་དགྱེས་པའི་
མཆོད་སྤྲིན་ཞེས་བྱ་བ་
བཞུགས་སོ། །
བླ་མ་དང་ལྷག་པའི་ལྷ་ལ་གུས་པས་ཕྱག་འཚལ་ལོ། །གཞན་ཕན་བྱམས་པའི་
ལང་ཚོས་སྒེག་ཀྱང་ཆགས་སོགས་དྲི་དང་འཛའ་བ་མིན། །འགྲོ་ལ་ལེགས་བཤད་སྣང་བ་
བཀྱེ་ཡང་ཡིད་སྲུབས་སྡེར་བཅས་མུན་པར་འཛུད། །གདོད་ནས་སངས་རྒྱས་དགོངས་པ་
བརྙེས་ཀྱང་ངུར་སྨྲིག་འཆང་བའི་གར་མཛད་པ། །དབྱངས་ཅན་དགྱེས་པའི་རྡོ་རྗེའི་ཞབས་
ཟུང་བྱང་ཆུབ་བར་དུ་སྤྱི་བོས་བསྟེན། །གང་སྔོན་ཚོགས་གཉིས་རིན་ཆེན་རྡུལ་བརྩེགས་
མངོན་མཐོ་སྐུ་བཞིའི་བང་རིམ་ཅན། །འཕགས་ཚོགས་གསེར་རིའི་དབང་པོར་གྲུབ་པས་
ཚུར་མཐོང་བློ་ལས་རིང་དུ་བརྒལ། །དེ་ཕྱིར་གསང་གསུམ་སྤྱོད་པ་རྒྱ་མཚོར་གཞལ་བའི་
སྤོབས་པ་མ་མཆིས་མོད། །དེ་ལྟ་ན་ཡང་དད་གུས་སྙིམ་པས་ཅུང་ཟད་བླངས་ཏེ་བསྟོད་པར་
བགྱི། །ཞི་བའི་སྐུ་ལས་རྣམ་སྣང་ལོངས་སྤྱོད་རྫོགས། །འཕགས་པའི་ཡུལ་ན་ཉེ་གནས་
ཀུན་དགའ་བོ། །གངས་རིའི་ཁྲོད་འདིར་བེ་རོ་ཙ་ན་ཉིད། །ད་ལྟའི་འདྲེན་པ་གཞན་
101

ཕན་སྣང་བ་ལགས། །ལྔ་བདོའི་འགྲོ་བའི་སྣང་ངོར་མི་ཡི་ཟོལ། །བརྫུས་ཏེ་ཨོ་རྒྱན་བསྟན་
འཛིན་ནོར་བུ་ཡིས། །ཞབས་སེན་གཙུག་གིས་གུས་མཆོད་རྗེ་དེས་ཀྱང་། །ལུང་རྟོགས་
བསྟན་པ་རིན་ཆེན་ཁྱོད་ལ་གཏད། ། རྒྱ་ཆེན་ཤེས་བྱའི་ནོར་འཛིན་ཡངས་པའི་ཁྱོན། །
ཇི་སྙེད་ནམ་མཁའི་ར་བར་མ་ཆུད་པར། །ཁྱོད་ཀྱིས་ཐོག་མཐའ་བར་དགེའི་རིམ་པ་
ཡིས། །ཐོས་བསམ་བསྒོམ་པའི་གོམས་སྟབས་གཅིག་གིས་འཁྱུད། །ངེས་འབྱུང་རྣམ་
དག་གསེར་གྱི་ས་གཞི་ལས། །བསྡུ་དངོས་བཞི་ཡི་བང་རིམ་མངོན་མཐོ་བར། །ཉེ་ལམ་
རིམ་གཉིས་ཉི་ཟླའི་རྣ་ཆ་ཅན། །སྐུ་བཞིའི་ལྷུན་པོ་རྒྱལ་སྲས་དབུས་ན་བརྗིད། །དག་སྣང་
འཆི་མེད་བདུད་རྩིས་ཉེར་བྲན་པས། །འཁྲུལ་སྣང་འཁོར་བའི་དྲི་མས་མ་གོས་པར། །
གཞན་སྣང་མཚན་དཔེའི་པདྨའི་འདབ་ཡངས་པོར། །རང་སྣང་རྒྱལ་བ་ཟེའུ་འབྲུའི་བཀོད་
པ་ལེགས། །མཛེས་པར་བྱས་སོ་རྒྱལ་བསྟན་ཀུནྡའི་ཚལ། །དཔྱོད་ལྡན་རྐང་པ་དྲུག་པའི་
མགྲིན་གླུས་ཏེ། །སྐལ་བཟང་བློ་ཡི་པདྨོ་བཞད་པ་ཡང་། །གཞན་ཕན་སྣང་བའི་ལེཊ་བཤད་
གཏམ་གྱིས་སོ། །གསལ་རིག་བྲལ་བའི་ནམ་མཁའ་སྟོང་པ་དང་། །དངོས་མཚན་བཅས་པའི་
ཉི་མ་ཟླ་བ་ལ། །ཁྱོད་ཐུཊ་མཁའ་ཁྱབ་འོད་གསལ་འགྲན་བཟོད་པའི། །སྤོབས་པའི་ཆ་ཙམ་ཡོད་
པ་ཡོང་མ་དམིགས། །མདོ་རྒྱུད་དགོངས་འགྲེལ་དབྱེ་དཀའི་མདུད་པ་བརྒྱ། །རྣམ་དཔྱོད་
སོར་མོས་བཀྲོལ་ལ་ཚངས་སྲས་མ། །ལོངས་སྤྱོད་འཁོར་ལོར་རྩེན་དེས་འཆད་པའི་རྔ། །
སྙན་པའི་གྲགས་པས་ཐ་གྲུ་ཟླུམ་པོར་གཏམས། །དྲི་མེད་ལུང་རིགས་རྣོན་པོའི་བརྒལ་
བརྟགས་ཀྱིས། །རྩོད་པས་སྨྲ་ངན་ཕྱི་རྒོལ་གཞོམ་པ་ལ། །ཕྱོགས་ཀྱི་གླང་དང་ཆོས་ཀྱི་
གྲགས་པ་ཡང་། །ཁེངས་པ་བཏང་ནས་དབྱིངས་ལ་ངལ་འཚོར་དོགས། །གྲགས་པའི་
102

མིང་ཚིག་ཡི་གེའི་དོན་བཟང་ནོར། །ལུང་རིགས་གསེར་གྱི་སྐུད་པས་རྒྱུ་བ་ཡི། ། སྡེབ་
ལེགས་རྩོམ་པའི་ཚུལ་ལ་ཕུལ་བྱུང་བ། །དགེ་བའི་དབང་དང་དཔའ་བོ་གྲགས་པ་ཉིད། །
མཐའ་བྲལ་དབུ་མའི་གནས་ལུགས་དྭངས་པའི་མཚོར། །སྟོང་ཉིད་ཕུད་སྒྲ་དངོས་སྟོབས་
རིགས་པའི་ཟེར། །ཕས་རྒོལ་སྐྱེ་བོའི་ཚོགས་ཀྱིས་མི་བཟོད་པ། །གདེངས་ཅན་བདག་
པོ་ཀླུ་དབང་ཡབ་སྲས་བཞིན། །ཀླུ་སྒྲུབ་ཀླུ་ཡི་དབང་པོའི་དགོངས་པའི་མཛོད། །སྲོལ་
འབྱེད་འགྲན་བྲལ་ཟླ་བའི་མཁྱེན་པས་བརྟོལ། །དེ་ཡི་ལུང་རིགས་གྲུ་གཟིངས་ལ་བརྟེན་
ནས། །མགོན་ཁྱོད་མཐའ་བྲལ་རྒྱ་མཚོའི་ཀློང་ན་བཞུགས། །འཕགས་པའི་གཞུང་བཟང་
དྲི་མེད་ཀུནྡའི་ཚལ། །རྣམ་དག་ལུང་རིགས་འོད་ཀྱིས་འབྱེད་པ་ཡི། །དཔལ་ལྡན་ཟླ་བའི་
ལེགས་བཤད་ཁྱོད་གསུང་དང་། །གཟུར་གནས་བློ་གྲོས་གཙུག་ན་གཅིག་ཏུ་མཛེས། །
བློ་གྲོས་དྲི་མེད་བེ་ཌཱུའི་དཀྱིལ་འཁོར་དུ། །མཁྱེན་གསུམ་འདབ་སྟོང་སྦྱོར་བཞིའི་མེ་ཏོག་
བཀྲ། །ཆོས་སྐུའི་ཟེའུ་འབྲུའི་བཀོད་པ་སྟོན་པའི་ཚེ། །བྱམས་མགོན་དགྱེས་པའི་ཐུགས་
ལས་འཕོས་སམ་སྙམ། །གྲངས་མེད་ཤེས་བྱའི་ལྷ་ལམ་ཡངས་པའི་ཁྱོན། །ཐོགས་མེད་
གཟིགས་པ་མཁྱེན་པའི་ཉིན་བྱེད་འབར། །མཚུངས་མེད་དབྱིག་གི་བློ་གྲོས་བཞད་པ་
ལས། །ཆོས་མངོན་རྒྱ་མཚོའི་མཐར་སོན་མཁས་པའི་རྗེ། །བསླབ་གསུམ་ཡོན་ཏན་ཟླ་
བ་ཉ་བའི་གཞིར། །འདུལ་ལུང་འབུམ་སྡེའི་འོད་དཀར་འཕྲོ་བ་བཞིན། །འཆལ་ཚུལ་
མཁའ་ཡི་གླང་པོས་མ་གོས་པར། །ལེགས་གསུང་འདུལ་བ་ལྷུར་ལེན་བཙུན་པའི་མཆོག །
དམིགས་མེད་ཞི་བའི་ཏིང་འཛིན་ཀུན་གསལ་ངོས། །རབ་དཀར་བྱམས་བརྩེའི་སྤྲིན་ཆེན་
འཁྲིགས་པ་ལས། །གཟུངས་སྤོབས་ལྟུ་ཡི་གྲུ་ཆར་འཇོ་བ་ལྟར། །ཡང་དག་མདོ་སྡེའི་
103

དོན་གཟིགས་བཟང་པོའི་ཕུལ། །རྡུལ་བྲལ་ཁྲིམས་གཙང་ཆུ་ཤེལ་དབང་པོའི་ཁམས། །
མི་གཡོ་ཏིང་འཛིན་འོད་ཀྱི་དྲྭ་བ་འཁྱིལ། །རྣམ་འབྱེད་ལེགས་བཤད་ཟབ་མོའི་རླུང་འགྲོས་
ཀྱིས། །རྒྱལ་བསྟན་ཀུན་བཞད་པའི་གཉེན་དུ་གྱུར། །ཆོས་ཚུལ་རྒྱ་མཚོ་གཟིགས་པ་འདི་
ཁོ་ནས། །འཕགས་ཡུལ་པཎ་གྲུབ་རྗེས་སུ་འགྲོ་མིན་ཏེ། །རྒྱལ་བསྟན་འཛིན་ལ་ཐུབ་
དབང་གཉིས་པ་ལྟར། །རིས་མེད་བསྟན་པ་སྤེལ་བ་འདིས་ཀྱང་ངོ་། ། སྔ་རབས་མཁས་
པའི་དེད་དཔོན་བགྲང་ཡས་ཀྱིས། །རྒྱལ་བསྟན་བཀའ་དང་དགོངས་འགྲེལ་ནོར་བུའི་
སྐྱེས། །འཁྲུལ་མེད་རྣམ་དཔྱོད་གྲུ་གཟིངས་ལ་བརྟེན་ནས། །ལྗོངས་འདིར་བསྟན་འགྲོའི་
བཙས་སུ་བཞག་པའི་སྐྱེས། །དེང་དུས་རྒྱལ་བསྟན་རྙོག་བྲལ་རྫིང་བུའི་ངོགས། །འགའ་
ཞིག་ངན་རྟོག་གླང་པོས་དཀྲུགས་གྱུར་མོད། །ཁྱོད་ཀྱི་དཔྱད་གསུམ་མཚུངས་མེད་ཀེ་
ཏ་ཀས། །བགྲུངས་ཚེ་གཟུར་གནས་སྐྱེ་བོའི་ཡི་ག་ཕྱེས། །བྱམས་དང་ཀླུ་དབང་དགོངས་
པ་འཆད་པ་ན། ། ལ་ལ་རང་རང་མོས་པས་ཕྱོགས་སུ་འཐེན། །ཉིད་ཀྱིས་ཕྱོགས་འཐེན་
དབྱུང་ནས་རྩོད་མེད་པར། །གཟུ་བོས་གཞུང་བཞིན་འཆད་ལ་གཅིག་ཏུ་བསྒྲིམས། །
དྲང་པོའི་ལེགས་བཤད་ཤིང་རྟ་འདྲེན་པ་ཡིས། །ཕྱོགས་འཛིན་གྱ་གྱུའི་ལམ་ལ་ཞུགས་
པ་ཡི། །ལག་འགྲོ་ཕལ་ལ་གཟན་ཡང་དམ་པའི་གཤིས། །ཡང་དག་ལམ་ལས་ནམ་
ཡང་འདའ་བ་མེད། །འཕགས་པའི་ཡུལ་གྱི་མདོ་སྔགས་གཞུང་ལུགས་ཀུན། །ཚད་མ་
གསུམ་གྱི་ལམ་ལས་རབ་དྲངས་ཏེ། །དོན་གཉེར་སྐྱེ་བོའི་ཡིད་རབ་སིམ་བྱེད་པར། །
གངས་ཅན་འདི་ན་དེང་དུས་ཁྱེད་ཉིད་ཙམ། ། ཀ་དག་རིག་སྟོང་ཆོས་དབྱིངས་དག་པའི་
མཁར། །ལྷུན་གྲུབ་ཐིག་ལེའི་བཀོད་པ་འབྱམས་ཀླས་པར། །འགག་མེད་ཐུགས་རྗེའི་
104

འོད་ཟེར་འབུམ་འཕྲོ་བའི། །སྔ་འགྱུར་རྫོགས་ཆེན་བསྟན་པའི་ཉིན་བྱེད་འབར། །མོས་
གུས་དག་པས་བླ་མ་ལྷ་རུ་ཤེས། །ཡིད་ཆེས་མན་ངག་སྲོག་པས་གཅེས་པར་བཟུང་། །
བརྩོན་པ་དྲག་པོས་སྒྲུབ་པ་ལྷུར་ལེན་པའི། །རས་ཆེན་སྒྲུབ་བརྒྱུད་བསྟན་པའི་རྒྱལ་མཚན་
བསྒྲེངས། ། སྒྲ་ཚད་དངོས་སྟོབས་རིགས་པའི་ལམ་བཟང་ནས། །མདོ་རྒྱུད་དགོངས་འགྲེལ་
འཆད་ལ་ཟླ་མེད་པ། །བཤད་པའི་བཀའ་བབས་དཔལ་ལྡན་ས་སྐྱ་པའི། །ལེགས་བཤད་
ཆུ་བོ་མགྲིན་པའི་བུམ་པར་བསྐྱིལ། །རྣམ་གསུམ་མཚམས་སྤྲིན་གསར་པས་འཁྱུད་པ་
ཡི། །གཞན་ཕན་ལྷག་བསམ་ཟླ་བའི་སྙིང་པོ་ལས། །འཕྲིན་ལས་འོད་དཀར་མཁར་
ལྟར་ཁྱབ་པ་ཡིས། །བློ་བཟང་རྒྱལ་བའི་རིང་ལུགས་འཛིན་པའི་བཤེས། །གྲངས་མེད་
གཞུང་ལུགས་མ་འདྲེས་འབྱེད་པ་ལ། །བསྐལ་མང་བརྩོན་པས་བསྒྲུབ་ཀྱང་རྙེད་དཀའ་
བའི། །སྙིང་པོའི་དོན་ལ་རེག་པའི་བློ་མིག་འདི། །དབྱངས་ཅན་ངང་པའི་བུ་མོས་བྱིན་
ཅེས་ཐོས། །མཐར་ཐུག་རྒྱུད་བཞིའི་ཡང་རྩེའི་སྙིང་པོའི་མཛོད། །མཐའ་དྲུག་ཚུལ་བཞིའི་
འཕྲུལ་གྱིས་བརྟོལ་ནས་སུ། །བསྡུ་བ་རྣམ་བཞིས་སྲིད་པར་དགའ་བྱེད་ཚེ། །རྒྱན་དྲུག་
ཆེ་བཞི་ལྟད་མོར་ཆས་སྙམ་བགྱིད། །སྲིད་དང་ཞི་བར་གདོད་ནས་རོ་གཅིག་ཏུ། །གཟིགས་
པའི་སྤྱན་རས་ཟབ་མོ་ཁྱབ་བརྡལ་ཆེ། །དབྱིངས་དང་ཡེ་ཤེས་ཟུང་འཇུག་གཉུག་མའི་
གཤིས། །ཡིད་ཆོས་རྣམ་དག་ཀུན་བཟང་ཨེ་མ་ཧོ། །མདོར་ན་ཁྱོད་ཀྱི་གསང་གསུམ་རོལ་
པའི་གར། །ས་ཆེན་འཕགས་པ་ཡོངས་ཀྱི་རྗེས་འགྲོ་བས། །རྡོ་རྗེའི་ལྗགས་ཀྱིས་བརྗོད་
ཀྱང་མི་ལངས་ན། །རབ་རྨོངས་བདག་འདྲས་སྨྲ་བ་ནུས་སམ་ཅི། །འོན་ཀྱང་མཁས་
འདོད་སྙེམས་པས་མ་ལགས་པར། །གསང་གསུམ་ཨུཏྤལ་དཀར་པོའི་དགའ་ཚལ་ལས། །
105

དད་གསུམ་སོར་མོས་ཅུང་ཟད་ལེགས་བཏུས་ཏེ། ། བློ་ལྡན་དག་གི་མགུལ་པའི་རྒྱན་དུ་
བསྐྲུན། །དེ་ལྟར་བསྟོད་པས་སྐྱེ་དང་སྐྱེ་བ་ཀུན། །གང་གི་མཚན་དཔེའི་འདབ་སྟོང་བཞད་
པ་དེར། །སྐྱེས་ནས་ཐེག་མཆོག་བདུད་རྩིས་འཚོ་བ་དང་། །འགྲོ་ལ་ལེགས་བཤད་གླུ་
དབྱངས་ལེན་པར་ཤོག །ཅེས་དཔལ་ལྡན་བླ་མ་དམ་པ་གཞན་ཕན་ཆོས་ཀྱི་སྣང་བའི་གསང་
གསུམ་རོལ་པའི་ཡོན་ཏན་ཕྲ་མོ་ཙམ་ལས་ཅུང་ཟད་བསྔགས་པ་འདི་ཡང་དམ་པ་གང་གི་བཀའ་དྲིན་
གྱིས་ཉེ་བར་འཚོ་བ་རྗེ་བཙུན་ས་སྐྱ་པའི་བཀའ་འབངས་སུ་གཏོགས་ཀྱང་རིས་སུ་མེད་པའི་བསྟན་
པ་ལ་སྙིང་ནས་གུས་པ་མཁྱེན་རབ་ཆོས་ཀྱི་འོད་ཟེར་རམ། མིང་གཞན་འཇམ་དབྱངས་ཐུབ་བསྟན་
དགེ་ལེགས་ཞེས་འབོད་པས་མཁས་དབང་མདོ་སྔགས་རབ་འབྱམས་སྨྲ་བ་པདྨ་རྣམ་རྒྱལ་ལགས་ནས་
བསྟོད་ཚིགས་ཉུང་ངུ་ཞིག་བྲི་བར་བྱོས་ཤིག་ཅེས་གསུང་གི་བསྐུལ་མ་ཡང་ཡང་གནང་བ་ལྟར་མཁས་
དང་གྲུབ་པའི་བསྟི་གནས་ཤར་དཔལ་སྤུངས་ཀྱི་ཆོས་སྡེ་ཆེན་པོར་བྲིས་པ་དགེ་ལེགས་རྣམ་པར་
རྒྱལ་བའི་རྒྱུར་གྱུར་ཅིག སརྦ་དཱ་ཀ་ལྱཱ་ཎཾ་བྷ་ཝནྟུ། །
106

༄༅། །གཞོན་ནུ་གཞུང་ལུགས་སྨྲ་བ་མདོ་སྲིབ་པ་ཐུབ་བསྟན་རྒྱལ་
མཚན་ལ་ལེགས་པར་འདོམས་པ་ལྷ་ཡི་རྔ་
སྒྲ་ཞེས་བྱ་བ་བཞུགས་སོ། །
ཐུགས་བསྐྱེད་མཚུངས་པ་མེད་པའི་སྟོབས་ཀྱིས། །ལས་ངན་ཟད་མཐའ་མེད་
པའི་འགྲོ་ལ། །བཀའ་དྲིན་འཁོར་མཐའ་མེད་པའི་སྐྱབས་གཅིག །ཕ་གཅིག་བླ་མ་སྙིང་
ནས་དྲན་བྱུང་། །སྐུ་གསུམ་རྒྱལ་བའི་ཡེ་ཤེས་ཕུང་པོ། །གསང་གསུམ་གཅིག་བསྡུས་
འཇམ་མགོན་བླ་མར། ། སྒོ་གསུམ་གུས་པས་གསོལ་བ་འདེབས་སོ། །དུས་གསུམ་ཀུན་
ཏུ་བྱིན་གྱིས་རློབས་ཤིག །ཐོག་མེད་ངན་གོམས་རྨོངས་པའི་སྨག་རུམ། །བག་མེད་ལེ་
ལོས་ཉལ་ཡུན་རིང་བས། །འཁྲུལ་མེད་བླང་དོར་སྙིང་གི་སྙིང་གཏམ། །ཆོས་མེད་
བདག་འདྲས་ཇི་ལྟར་གླེང་ལགས། །སྐྱབས་གཅིག་དྲིན་ཆེན་བླ་མ་མཆོག་དེས། །ཆོས་
སྦྱིན་སྩལ་བའི་ཆོས་གྲལ་སླེབས་ཀྱང་། །དོན་བཟང་མྱོང་ལ་ཡི་ག་བྲལ་བའི། །ཆོས་
དྲེད་རང་གཤིས་དམན་པས་ནོངས་སོ། །དེ་ལྟ་ན་ཡང་ཁྱེད་གསུང་མི་གཅོག །ཁ་ཚིག་
ཙམ་འདི་ནེ་ཙོའི་བྱ་བཞིན། ། གང་དྲན་མཆིད་ལ་དགྱེས་པར་ཡོད་ན། །ཡུད་ཙམ་
གཟིགས་ཕྱོགས་གནང་བར་ཞུའོ། །འཁོས་མེད་བདག་ལ་དྲིན་འགའ་མེད་ཀྱང་། །
རྣམ་ཀུན་མི་འགྱུར་དགྱེས་བརྩེའི་རང་བཞིན། །གསེར་བཟང་ཁམས་ལྟར་དམ་པའི་
རང་གཤིས། །དྲིན་ལན་གཞལ་འདོད་ངོ་མཚར་ཆེ་འོ། །གཡོ་སྒྱུའི་རང་འདོད་ཕུག་ཏུ་
i07

བཅུག་ནས། །གཡོ་སྒྱུ་མིན་ཞེས་གླེང་མཁན་མང་ཡང་། །གཡོ་ཟོལ་ཁོ་ནས་གཞན་མགོ་
བསྐོར་བའི། །གཡོན་ཅན་ཚུལ་ལས་བཟློག་པ་གཅེས་སོ། །རྣམ་དག་ཐར་པའི་འཇུག་
སྒོ་དང་པོ། །འཁོར་བའི་འདམ་ལས་འདྲེན་པའི་ས་མཁན། །ཡང་དག་དགེ་བའི་བཤེས་
ལ་ཐུག་པས། །གཡོ་མེད་དྲང་པོས་ཚུལ་བཞིན་བསྟེན་མཛོད། །ལས་ཀྱིས་འབྲེལ་བའི་
ཕ་མ་མིན་ཡང་། །ཆོས་ཀྱིས་འབྲེལ་བའི་དགེ་བའི་བཤེས་ཀྱིས། །བྱམས་བརྩེས་
བསྐྱངས་པའི་ཚུལ་འདིར་དགོངས་ལ། །བཀའ་བཞིན་སྒྲུབ་ལ་སྤྲོ་བ་ཡོད་དགོས། །
སྐྱེས་ཚད་ཐམས་ཅད་འཆི་བའི་རང་བཞིན། །འདུས་ཚད་ཐམས་ཅད་འབྲལ་བའི་ཆོས་
ཉིད། །བསགས་ཚད་འཛད་པའི་ཚུལ་འདིར་དགོངས་དང་། །འདུ་འཛི་བྱིས་པའི་བརྩེ་
གྲོགས་མི་ཁོམས། །ཟིན་པ་མེད་པའི་རྣམ་གཡེང་ཆུ་རིས། །ངོམས་པ་མེད་པའི་འདོད་
ཡོན་བསླུ་རྡོས། །དལ་ཁོམ་མེད་པའི་དཀོར་ཟན་བླ་གཟུགས། །དགོས་པ་མེད་པས་
བག་ཟོན་མཛོད་ཅིག །ཡོན་ཏན་ཀུན་གྱི་གཞི་རྟེན་གཅིག་པུ། །རྣམ་དག་ངེས་འབྱུང་
ཚུལ་ཁྲིམས་ལགས་ན། །ངོ་ལྐོག་བྲལ་བས་སྲོག་ལྟར་སྲུང་ལ། །རྒྱུན་དུ་དྲན་ཤེས་བསྟེན་
པ་གཅེས་སོ། །བུ་ཁྱོད་ངན་སྤྱོད་སྣ་དགུས་མྱོས་ན།།ཕ་རྒན་ངོ་ཚའི་འདམ་དུ་ཚུད་པས། །
གཏམ་ངན་དྲི་མས་ཕྱོགས་བཅུར་ཁྱབ་ཚེ། །དག་བྱེད་གྲུ་ཆར་གང་ནས་ཚོལ་ལགས། །
དམ་པའི་གྲོགས་དང་ཡུན་དུ་འགྲོགས་པས། །དམ་པའི་སྤྱོད་པ་ཤུགས་ཀྱིས་འགོ་ཞིང་། །
དམན་པའི་གྲོགས་དང་ཀུན་སྤྱོད་འདྲེས་ན། །ངན་སྤྱོད་འགོ་བས་བག་ཟོན་དགོས་སོ། །
རང་གི་མལ་ས་རང་གིས་འཛིན་ཏེ། །གཅིག་ཏུ་བག་ཕོབས་ཆོས་ལ་སོམས་དང་། །
ཟ་རེས་འཐུང་སྐོར་འདུ་ལང་མེད་ཀྱང་། །གྲོགས་མེད་གཅིག་པུ་སྐྱིད་པའི་ཡང་རྩེ། །
108

བསླུ་མེད་གྲོགས་བཟང་དེང་སང་དཀོན་པས། །བཟང་བཟང་པོ་ཡང་གཡོ་སྒྱུའི་མགོ་
བསྐོར། །འདྲིས་ཤིང་འདྲིས་ན་ཞེ་ཁྲེལ་འཆོལ་བས། །གྲོགས་དང་འགྲོགས་འདོད་བློ་
སྣ་བསྟུན་མཛོད། །གཡོ་སྒྱུ་བྲལ་བས་རང་གིས་རང་ཚུལ། །ཡང་ནས་ཡང་དུ་བརྟག་
པར་མཛོད་དང་། །རང་སྐྱོན་རང་གིས་མི་ཚོལ་མི་སྲིད། །དེ་ཚེ་རང་སྐྱོན་དགྲ་བོ་ཆོམས་
མཛོད། །གཞན་གནོད་གཞིར་བཅས་དུག་ལྟར་སྤངས་ཀྱང་། །རང་དོན་ཡིད་བྱེད་བློ་
ཡིས་མ་རེག །མཚན་རྟོག་མ་ལུས་དབྱིངས་སུ་བསྡམས་པའི། །རྣམ་དག་སྡོམ་གསུམ་
བསྐྱེད་དང་ཨེ་གོ། །མཚུངས་མེད་པད་ལྗོན་བླ་མའི་དྲུང་དུ། །དམ་ཆོས་བདུད་རྩིའི་ཟིལ་
མངར་ཚོལ་ལ། །གུས་རྟག་ཤེལ་གྱི་འདབ་མས་བསྐྱོད་བཞིན། །ན་གཞོན་དབྱར་གྱི་
དུས་འདིར་རེམ་དགོས། །ཉིན་རེ་བཞིན་དུ་ཚིག་རེ་ཟུངས་དང་། །རིང་པོར་མི་ཐོགས་
མཁས་པར་འགྱུར་ཞེས། །འཇམ་མགོན་གསུང་འདི་གཏིང་ནས་གོ་ན། །ཕྲན་ཚེགས་
རྒུད་པས་ཞུམ་པ་གར་འོས། །ལུང་རྟོགས་རྒྱལ་བསྟན་ཕྲག་ལ་འདེགས་པའི། །ཐོས་
བསམ་སྒོམ་པའི་རྩལ་ཤུགས་བསྐྱེད་དང་། །གུས་རྟག་བརྩོན་པའི་སྐལ་བཟང་དག་ལ།།
ཡུན་དུ་བསྲིངས་ན་དཀའ་བ་མ་ལགས། །འོན་ཀྱང་རང་ཉམས་མེད་པའི་བཤད་ཡམས། །
ཆོས་དྲེགས་ང་རྒྱལ་རྒྱུ་ལས་མེད་པས། །ཐོས་དོན་འཕྲལ་འཕྲལ་རྒྱུད་ལ་འབྱོར་པའི། །
རྒྱུན་དུ་རང་རྒྱུད་འདུལ་བ་གཅེས་སོ། །དེ་ཕྱིར་དལ་འབྱོར་ལན་གཅིག་ཐོབ་འདིར། །
ནམ་འཆི་ངེས་མེད་སྙིང་ནས་དྲན་པས། །དཀར་ནག་ལས་འབྲས་ཚུལ་ལ་སོམས་དང་། །
འདིར་སྣང་ཞེན་པ་གཏིང་ནས་བཟློག་འགྲོ། །ཟག་བཅས་ལས་ཀྱིས་འཁོར་བ་བསྐྱེད་
ཅིང་། །འཁོར་བའི་གནས་ཀུན་སྲིན་མོའི་གླིང་འདྲ། །སྡུག་བསྔལ་གསུམ་གྱི་རང་བཞིན་
109

སྒོམས་དང་། །བཅོས་མིན་ངེས་འབྱུང་སྐྱེ་བ་ལགས་སོ། །དུས་གསུམ་སྲས་བཅས་རྒྱལ་
བའི་ལམ་གཅིག །རིན་ཆེན་བྱང་ཆུབ་སེམས་སུ་ཤེས་ནས། །མ་གྱུར་འགྲོ་ལ་སྙིང་རྗེས་
དྲངས་པའི། །འགྲོ་ཀུན་བསྒྲལ་འདོད་སེམས་མཆོག་བསྐྱེད་མཛོད། །བྱང་ཆུབ་སེམས་
ཀྱི་མན་ངག་མེད་ན། །ཆོས་གཞན་བཟང་ཡང་ཤི་བའི་རོ་བཞིན། །རླབས་ཆེན་བྱང་ཆུབ་
སེམས་དང་ལྡན་ན། །རང་གཞན་དོན་གཉིས་ཤུགས་ཀྱིས་འགྲུབ་སྐད། །དེ་ཕྱིར་རྒྱལ་
སྲས་འཇམ་དཔལ་དཔའ་བོ། །མངོན་སུམ་བྱོན་པ་ཞི་བའི་ལྷ་དང་། །འཛམ་གླིང་སྒྲོན་
མེ་འཇམ་མགོན་བླ་མའི། །གཞུང་བཟང་ལ་བརྟེན་འབད་པས་བསྐྱེད་མཛོད། །རྒྱ་ཆེན་
ཤེས་བྱའི་སྒོ་བརྒྱ་འབྱེད་ལ། །ཐོགས་མེད་མཆེད་ཀྱིས་བསྩལ་བའི་ལེགས་བཤད། །
མཚུངས་མེད་ཆོས་མངོན་གོང་འོག་གཞུང་ལས། །ཐོས་དང་བསམ་པའི་ཤེས་རབ་བསྐྱེད་
མཛོད། ། ཀླུ་སྒྲུབ་ཡབ་སྲས་གཞུང་བརྒྱ་འབྱེད་ལ། །དཔལ་ལྡན་ཟླ་བའི་ལེགས་བཤད་
ཇི་བཞིན། །བསླུ་མེད་རྟེན་འབྱུང་རིགས་པའི་མཚོན་ཆས། །བདེན་ཞེན་ཨ་འཐས་
དུམ་བུར་ཆོད་ཐོངས། །ཀུན་རྫོབ་སྤྱོད་པ་ཁྱད་དུ་མི་གསོད། །དོན་དམ་ལྟ་བ་སྒྲོགས་
སུ་མི་བཅུག །སྙིང་པོའི་ཉམས་ལེན་ཕྱི་བཤོལ་སྤངས་པས། །མ་ཕམ་གསུང་གི་བདུད་
རྩིར་ལོས་བཞེས། །དྲི་མེད་བསླབ་གསུམ་ཡལ་འདབ་རྒྱས་པས། །བག་མེད་དམ་
རྒོད་ཚ་གདུང་སྐྱོབ་ཅིང་། །འཕྲལ་ཡུན་ཕན་བདེའི་འབྲས་བཟང་སྟེར་བའི། །ཆོས་
འདུལ་དཔག་བསམ་ལྗོན་པར་བསྟེན་མཛོད། །དགག་སྒྲུབ་རིགས་པའི་སྟོད་ཤ་རྒྱས་
པས་། །ཕས་རྒོལ་ཝ་སྐྱེས་བྱེ་བས་མི་བརྫི་། །རྣམ་དག་རྒྱལ་བསྟན་གངས་རིའི་སྤོ་ལ། །
གཏན་ཚིགས་རིག་པའི་གད་རྒྱངས་ལོས་སྒྲོགས། །བསླུ་མེད་རྡོ་རྗེ་འཆང་གི་ཞལ་ལུང་། །
110

འགྲན་མེད་བི་རུ་པ་ཡི་མན་ངག །ཚེགས་མེད་ཚེ་འདིར་མཆོག་དངོས་སྟེར་བའི། །
གསུང་ངག་བདུད་རྩིར་ལྗགས་རིང་ལོས་སྐྱོངས། །འཁྲུལ་མེད་འཇམ་མགོན་བརྒྱུད་
པའི་ལེགས་བཤད། །ཟོལ་མེད་སྙིང་གི་དབུས་སུ་བཅངས་ཏེ། །རྒྱབ་བརྟེན་རྩ་བཤད་
རྒྱུད་ལ་སློབས་དང་། །ཚད་མེད་ངེས་ཤེས་འཁྲུངས་ལ་སུས་འགོག །མདོར་ན་ཐོས་
པས་བློ་རྒྱ་བསྐྱེད་ལ། །བར་དུ་བསམ་པས་སྒྲོ་འདོགས་གཅོད་ཅིང་། །ཐ་མར་སྤྲོས་མེད་
ནགས་ཀྱི་རི་སུལ། །ཚུལ་བཞིན་བསྒྲུབ་པའི་བློ་ཐག་ཆོད་དགོས། །ཚེ་འདིའི་ཆེ་ཐབས་
ཕུག་ཏུ་བཅུག་ནས། །ཕྱོགས་རེའི་ཐོས་པ་ང་རྒྱལ་སྣོན་མ། །བླ་མ་བསྟེན་ཚུལ་བཅོས་
མའི་ཁ་གསག། །དེ་འདྲ་ཁྱེད་ལ་ཡོད་དོན་མེད་དོ། ། སྐྱིད་འདོད་དབེན་པར་ཐུགས་ལ་
བཞེས་ནས། །རྒོད་དང་རྨུགས་པས་ལོ་ཟླ་མང་པོར། །ཆོས་བརྒྱད་རེ་དོགས་ཡོན་བདག་
ངོ་སྲུང་། །དེ་འདྲ་སྙིང་པོ་མེད་པ་ལོས་དགོངས། །མཐོན་པོའི་ཁྲི་སྟན་བྱིས་པའི་བསླུ་བྲིད། །
དགོན་སྒོག་ཁ་འཛིན་ཟིན་མེད་སོ་ནམ། །གཉེན་གྲོགས་ངོ་སྲུང་སྡིག་པའི་གཡོག་བཀོལ། །
དེ་འདྲའི་ཚུལ་ལས་བྱོལ་བར་གཅེས་སོ། །འགྲོ་འདུག་མང་པོས་མི་ཚེ་སྟོང་ཟད། །
བཤད་བཤད་མང་པོ་རྣམ་གཡེང་འཁོར་ལོ། །བློ་སྣ་མང་པོས་གཏད་སོ་མེད་པའི། །
བྱ་བྱེད་མང་པོའི་སྤྲོས་པ་བསྐྱུང་ལ། །བླུན་པོས་བསྔགས་པའི་ནོར་དང་ཟང་ཟིང་། །
འདི་སྣང་ཆེ་ཚུགས་རྒྱང་དུ་བསྲིངས་ཏེ། །མཁས་པས་བསྔཊ་པའི་དབེན་པའི་རི་སུལ། །
འདི་བདེ་ཕྱི་བདེར་མཛོད་དང་ཨེ་གོ། །དེ་སྐད་ཡིད་མཐུན་བརྩེ་བའི་དགའ་བས། །
གཡོ་མེད་དོན་མཐུན་དྲང་པོའི་གཏམ་འདི། །བློ་མཐུན་ཁྱེད་ཐུགས་མཛངས་པའི་བུ་ལ། །
ཆོས་མཐུན་སྤྱོད་པའི་དྲན་གསོས་ལགས་སོ། །ཕན་པའི་སྙིང་གཏམ་སྙིང་ལ་མི་བཅངས། །
lii

ཁས་བླངས་མང་ལ་ལག་ལེན་བསྡུས་པ། །རྨུ་རྒོད་སྐྱེ་བོའི་ལད་མོ་སྤངས་ཞེས། །
རྣ་བར་སུབ་སུབ་ཡང་ཡང་འཛེར་སྐད། །དེ་ཕྱིར་བསླབ་བྱ་ཤོག་དྲིལ་མ་བོར། །ཇི་བཞིན་
རྒྱུད་ལ་འབྱོར་པར་མཛོད་དང་། །ལོག་པའི་གཡང་ས་ཤུགས་ཀྱིས་ཆོད་ཅིང་། །འདི་
གཏན་བདེ་བའི་གཏན་སྲིད་ཟིན་ནོ།།རབ་འབྱམས་ཕྱོགས་བཅུའི་རྒྱལ་བ་ཀུན་དང་། །
ཁྱད་པར་རྣམ་འདྲེན་ཟས་གཙང་སྲས་པོ། །མཚུངས་མེད་སྙིགས་དུས་འདྲེན་པ་མཆོག་དེས། །
དེ་བཞིན་འགྲུབ་པའི་མཐུན་འགྱུར་མཛོད་ཅིག །ཅེས་པ་འདིའང་འབྲི་རོང་དབོན་སྟོད་ཕྱོགས་
ཀྱི་བན་སྨྱོན་བློ་གྲོས་ཀུན་དགའ་དགྱེས་པས་ཕུལ་བ་དགེའོ། ། དགེའོ།། དགེའོ། །
ཨོཾ་སྭ་སྟི། མདོ་སྔགས་ཀུན་གཟིགས་བློ་གྲོས་སྤྱན་སྟོང་ལྡན། །ལེཊ་བཤདུ་ཆོས་
ཀྱིས་སྐལ་ལྡན་ཚིམ་པར་མཛད། །ལུང་རིགས་རྡོ་རྗེས་ལོག་སྨྲ་རྒྱ་མཚོར་དྲངས། །
མཚུངས་མེད་བླ་མ་ལྷ་ཡི་དབང་པོ་རྒྱལ། །གང་གི་ཐུགས་བསྐྱེད་ཟབ་མོའི་བཀའ་དྲིན་
ལས། །ལེགས་འདོམས་ལྷ་ཡི་རྔ་ཆེན་རབ་བསྒྲགས་པ། །རྣམ་གྲོལ་ཐར་པའི་ལམ་རིམ་
ཚང་བ་འདི། །གཟུར་གནས་ལྷ་བུའི་སྙིང་དུ་ཅིས་མི་བཅངས། །དེ་ཕྱིར་བདག་གཞན་
ཀུན་ལ་སྨན་སླད་དུ། །བསྐུལ་པོ་བདག་གིས་ལྷག་བསམ་དག་པ་ཡིས། །ཆོས་སྦྱིན་ཕྱི་
མོ་སྤར་དུ་བསྒྲུབས་པའི་དགེས། །གདམས་དོན་རང་གཞན་རྒྱུད་ལ་འབྱོར་པར་ཤོག །
མངྒ་ལམ། །
112

༄༅། ། ཨ་ཧོ། སྐྱབས་གཅིག་དྲིན་ཆེན་བླ་མའི་ཞབས་དྲུང་དུ་འཁོད་དུས། །ཅི་
གསུང་བཀའ་བཞིན་བསྒྲུབ་པའི་དམ་བཅའ་ཞིག་ཕུལ་ཏེ། །གློ་བུར་འཆི་ཡངམི་འགྱོད་
སྤྲོ་དགའ་དང་བཅས་པས། །ཐོག་མར་དགེ་བའི་ཐོས་བསམ་ལེགས་པོ་ཞིག་བྱས་ཡོད། །
མཚུངས་མེད་བླ་མའི་ཞལ་ལུང་སྙིང་དབུས་སུ་བཅངས་ཏེ། །སྔོན་སྨོན་ལས་ཀྱིས་འབྲེལ་
བའི་བློ་གསལ་གྱི་ཚོགས་ལ།།ང་ཁྱོད་ཕྱོགས་རིས་བྲལ་བའི་བསླབ་བྱ་རེ་བསྟེན་ནས། །
བར་དུ་དགེ་བའི་འཆད་ཉན་ལེགས་པོ་ཞིག་བྱས་ཡོད། །བརྩེ་བའི་ཆོས་མཐུན་གྲོགས་
ལ་སུན་པ་ནི་མ་བསྐྱེད། ། ལ་ལས་གཤེ་ཡང་སྡང་འཐབ་དྲག་པོ་ནི་མ་བྱས། །འཁོས་
མེད་རང་ཚུལ་ཤེས་ནས་ཐ་མལ་གྱི་སྤྱོད་པས། །དགྲ་ཟིན་རིས་སུ་མ་བཅད་བཏང་
སྙོམས་སུ་བཞག་ཡོད། །འཁོར་ངན་ལོག་སྒྲུབ་མི་དགའ་བྱུར་དུ་ནི་མ་བལྟས། །ཆགས་
ཞེན་འཁྲི་བ་གཅོད་པའི་བླ་མ་རུ་འདུག་པས། །དུས་ངན་སྐྱེ་བོའི་རང་གཤིས་བཅོས་མེད་
ལ་བསམ་ནས། །ཀུན་ལ་རེ་དོགས་སྤངས་ཏེ་སྙིང་སྟོབས་ཤིག་བསྐྱེད་ཡོད། །ས་ཕྱོགས་
ངེས་མེད་རྣམ་དག་ལྷ་ཆོས་ཤིག་བཙལ་ཏེ། །ས་སྟེང་མཁས་པ་མང་པོའི་ཞབས་པད་ལ་
གཏུགས་པས། །ས་བརྫུས་རྟོག་གེ་ཕལ་གྱི་མིག་ལམ་ན་གཟན་ཡང་། །ས་སྟེང་བསྟན་
པའི་ཆོམ་རྐུན་དེ་འདྲ་ནི་མ་ལགས། ། ས་ཐོབ་འཕགས་པ་དགྱེས་པའི་སྤྱོད་པ་ཞིག་མེད་
ཀྱང་། །ས་ཕྱོགས་གང་ཡང་ཆ་མེད་ཉམ་ཆུང་གི་སྤྱོད་པས། །ས་མཐའི་ཆོས་འདོད་ཀུན་
ལ་གང་ཕན་ཞིག་བྱས་ཀྱང་།།ས་སྟེང་འུར་གྱིས་སྒྲོག་པའི་མཁས་རློམས་དེ་མ་ལགས།།
ས་སྐྱོང་རྒྱལ་པོའི་མངའ་ཐང་ལད་མོ་དང་བྲལ་བའི། །ས་གཞན་དམ་པའི་བཤེས་
113

གཉེན་དུ་མ་ཞིག་བསྟེན་ཀྱང་། །ས་འོག་མནར་མེད་དམྱལ་བའི་བུད་ཤིང་ལ་བརྩོན་
པའི། །ས་ངན་གདོལ་པའི་ཕྲུ་གུ་དེ་འདྲ་ནི་མ་ལགས། །ས་ཆ་འདི་ན་མ་རབ་ཁྲམ་པ་
ཀུན་ངོ་མཐོ། །ས་འོག་གཏེར་བཞིན་དམ་པའི་སྤྱོད་པ་ནི་མ་མཐོང་། །ས་བརྫད་ངན་
སྐྱུགས་ཇི་བཞིན་ཆོས་སྤངས་ལ་དགྱེས་ཡང་། །ས་ཟད་དེ་འདྲའི་གྲུབ་མཐའི་ཆགས་སྡང་
དེ་མ་མོས། །ས་གསུམ་སྐྱེ་དགུའི་འདྲེན་མཆོག་དཔལ་ལྡན་གྱི་བླ་མས། །ས་ལ་མཚུངས་
པ་མེད་པའི་ལེགས་བཤད་ཅིག་བསྩལ་བས། །ས་འདིའི་དཔྱོད་ལྡན་ཡིད་དབང་བཙན་
ཐབས་སུ་འཕྲོག་པའི།།ས་སྐྱའི་འཇམ་མགོན་བརྒྱུད་པའི་བཤད་སྲོལ་ཡང་ཟིན་སོང་། །
ས་སྟེང་རྟོག་གེས་སྡང་བའི་བདག་འདྲ་ཡི་སྐྱེ་བོ། །ས་ཐོབ་རིམ་གཉིས་བརྟན་པོའི་འཛུམ་
དྲུག་ཅིག་མེད་ཀྱང་། །ས་གཞན་འཁོར་ངན་ཁ་འཛིན་ཞེན་མེད་དུ་སྒྱུར་ནས། །ས་སྡེ་རིས་
སུ་མི་གཅོད་དབེན་རི་ལ་འགྲིམ་འགྲོ། །བར་ཆད་བདུད་དགྲའི་གླག་ནག་ཤར་རྒྱུག་ཅིག་
མེད་ན། །ངེས་མེད་གཡའ་ཁྲོད་རྫ་རི་སྤང་ལྗང་གི་ངོགས་སུ། །གང་ཤར་སྒྱུ་མའི་ཟས་
ལ་ཞེན་མེད་དུ་རོལ་བཞིན། །དོགས་མེད་གོང་མོ་ང་ཚོ་ཀུ་ཅོ་ཞིག་འཐེན་ནོ། །རྣམ་ཀུན་
མི་འགྱུར་བདེ་ཆེན་བྲག་རྫོང་གི་དཀྱིལ་ནས། །ཉེར་ལམ་རིམ་གཉིས་ཟབ་མོའི་གཤོག་ཡངས་
ལ་བརྟེན་ནས་། །ཕ་གཅིག་བླ་མ་མཐོན་པོའི་མཁའ་ལམ་ལ་ལྡིང་ན། །དགྱེས་བརྩེས་ས་ལ་
གཟིཊ་དང་རྒོད་རློན་ངས་ཅི་བྱེད། །ཆེ་རྒུས་བཏུད་ཀྱང་མི་དགའ་ང་རྒྱལ་གྱི་འབྱུང་ཁུང་། །
དམན་པས་གཤེ་ཡང་མི་སྐྱོ་སྙིགས་མ་ཡི་གཤིས་ལུགས། །ཟང་ཟིང་ནོར་ཡང་མི་སྣོན་ཕུང་
ཁྲོལ་གྱི་གཞི་མ། །གཅིག་པུར་དབེན་རི་ཟིན་པའི་སྨོན་ལམ་ཞིག་ཞུ་འོ། །ང་ཁྱོད་ཕྱོགས་
རིས་བྲལ་བ་འཕགས་ཡུལ་གྱི་ལེགས་བཤད། །དགྲ་གཉེན་ཆགས་སྡང་སྤང་པ་རྒྱལ་
114

སྲས་ཀྱི་སྤྱོད་པ། །འཁོར་འདས་སྤང་བླང་བྲལ་བ་མཉམ་ཉིད་ཀྱི་ལྟ་བ། །འདི་གསུམ་
གཏན་དུ་འགྲོགས་པའི་སྨོན་འདུན་ཞིག་ཞུ་འོ། །མཛའ་བའི་བཤེས་ཡང་མི་བསམ་འདོད་
ཆགས་ཀྱི་གཡབ་མོ། །སྡང་བའི་དགྲ་ཡང་མི་བསམ་ཞེ་སྡང་གི་བུད་ཤིང་། །ཟིན་མེད་
བྱ་བྱེད་མང་པོའི་མགོ་སྐོར་འདི་མཐོང་ནས། །ཚེ་འདིར་འཁྲི་བ་ཆོད་པའི་སྨོན་ལམ་ཞིག་ཞུ་
འོ། ། ས་བཅུའི་དབང་ཕྱུག་རྒྱལ་དང་དེ་སྲས་ཀྱི་ཚོགས་རྣམས། །ས་ཡུལ་རིགས་དྲུག་སྐྱེ་
དགུའི་ལས་མཐའ་ལ་གཟིགས་མོད།།ས་སྐྱའི་བསྟན་པའི་རྗེས་ཞུགས་སྤྲང་ཕྲུག་གི་དམ་
བཅའ། །ས་ཐོབ་བར་དུ་བསྐྱངས་ལ་མཐུན་འགྱུར་ཞིག་གནོང་མཛོད། །ཅེས་པའང་སྤྲང་ཕྲུག་
མཁྱེན་རབ་འོད་ཟེར་གྱིས་སོ། །
༄༅། །མཚན་ཙམ་དྲན་པས་རྨོངས་པའི་འདམ་ལས་དྲངས་པའི། །དུས་
གསུམ་སྲས་བཅས་རྒྱལ་བའི་ཡེ་ཤེས་ཕུང་པོ། །ལྷག་པའི་ལྷ་མཆོག་འཇམ་དཔལ་ཡེ་
ཤེས་སེམས་དཔའ། །མི་ཕྱེད་དད་པའི་ཡིད་མཁར་རྟག་ཏུ་བཞུགས་ཤིག །ཀ་ཡེ་གསོན་
དང་ལས་ཅན་སྙིང་གི་བུ་སྡུག ། ཁ་ཙམ་མིན་པའི་སྙིང་ནས་ཆོས་ཤིག་དགོངས་ན། །
ག་རུ་ཕྱིན་ཀྱང་འདུན་མ་སེམས་ལ་མཛོད་དང་། །ང་ཅག་ཕ་བུ་ནོར་མེད་དབུལ་ཡང་མི་
འགྱོད། །ཅ་ཅོའི་ཚིག་ལ་འཆེལ་བའི་རྟོག་གེས་ཅི་བྱ། ། ཆ་ལུགས་བཅོས་མའི་གཟུགས་
ཀྱིས་མི་ནག་མགོ་སྐོར། །ཇ་ཧོང་མདངས་འཛིན་གོས་བཟང་མཛེས་མཛེས་འདྲ་ཡང་། །
ཉ་ལྕིབས་ལྟ་བུའི་གསོབ་གསོབ་སྙིང་པོ་ཅི་ཡོད། །ཏ་ཟིག་རྒྱལ་པོའི་མངའ་ཐང་ཐུགས་
ལ་བཞེས་པའི། །ཐ་ཆད་ཡེངས་མ་ལམ་དུ་མི་ཚེ་འཛད་པས། །ད་གཟོད་འཆི་བདག་
བདུད་པོས་ཐིབས་ཀྱིས་ནོན་ཏེ། །ན་རྒ་འཆི་བའི་མལ་ནས་འོ་དོད་འབོད་དོ། །པ་ཏམ་
1i5

ག་བཞིན་ཡུལ་གྱི་གཟེབ་ལ་ཞེན་ན། །ཕ་རོལ་ཕྱིན་སོགས་རྒྱལ་བའི་ལམ་བཟང་དོར་
ནས། །བ་གླང་ལྟ་བུའི་རྨོངས་པའི་འདམ་དུ་ཚུད་པས། །མ་རྒན་འགྲོ་ལ་ཆོས་སྒོ་ཇི་
ལྟར་འབྱེད་ལགས། །ཙ་མ་ར་ལྟར་སྣང་ཤས་མཐོ་མཐོ་འདྲ་ཡང་། །ཚ་གྲང་དམྱལ་བའི་
བཤས་རར་ལས་ཀྱིས་ཚུད་དེ། །ཛབྷོ་ཕཊ་ཀྱི་ངར་སྒྲས་སྐྱོབས་རབ་མེད་པས། ཝ་
མོ་བཟང་བརྫུ་མཁན་ལྟར་འགྱོད་པས་གདུང་ངོ་། །ཞྭ་མདོག་གྲུབ་མཐའ་འཛིན་པའི་
ཆགས་སྡང་ཅན་ཚོས། །ཟ་ཆོག་ཚོགས་གྲལ་འགྲིམས་ལ་བློ་རྩེ་གཏོད་པས། །འ་འུར་
རྔ་རྒོག་བརྡུང་ཤེད་སྒྲོབ་རྒྱག་ཆེ་ཡང་། ། ཡ་རབས་དམ་པའི་ཚུལ་དང་མཐུན་པ་མ་ལགས།
ར་རི་ཕ་ཕུག་གཅིག་ཏུ་བསྒྲུབ་ལ་བརྩོན་ཏེ། །ལ་ལུང་རྒྱུ་འགྲུལ་མང་པོའི་འབྲེལ་ཐག་
བཅད་ནས། ། ཤ་རྐྱང་ཇི་བཞིན་ཆོག་ཤེས་པ་ཡི་སྐྱེ་བོ། །ས་ཐོབ་འཕགས་པ་མིན་ཀྱང་
སྐྱིད་པའི་ཡང་རྩེ། །ཧ་ཅང་གཡོ་སྒྱུའི་བསྐོར་མགོ་མིག་འཕྲུལ་ལྟ་བུས། །ཧེ་ཧེ་འདུན་
མའི་རྩེ་མོ་ཚེ་འདིར་གཉེར་བར། །ཧ་བྷོ་དམ་པས་ཁྲེལ་ན་རོ་དང་འདྲ་བས། ། ཧོ་ཧོ་
དུས་ངན་སྐྱེ་བོའི་ལད་མོ་མ་བྱེད། །ཨ་ཧོ་མཁས་པའི་རྗེས་སུ་སྐྱེས་འདིར་དགོངས་ཏེ། །
ཨ་རོག་ཟོལ་མེད་རང་སེམས་ལྐོག་ཏུ་འདུལ་ལ། ། ཨ་དོན་སྐྱེ་མེད་མངོན་སུམ་རྟོགས་
པར་གྱུར་ཀྱང་། ། ཨ་མཚར་ཐོ་ཅོའི་སྤྱོད་པས་ཁྱིམ་སུན་མ་འབྱིན། །འབྲེལ་མེད་གཏམ་
གྱིས་རང་གཞན་གཉིས་མགོ་བསྐོར་བས། །ཡེངས་མེད་སྒོ་གསུམ་སྤྱོད་ལ་དྲན་ཤེས་བརྟན་
པོས། །ངོམ་མེད་བརྩོན་པས་ཐོས་པའི་མིག་རྒྱ་བསྐྱེད་དང་། །མཚུངས་མེད་བློ་གྲོས་པད་
མོ་ཁོང་ནས་དགོད་དོ། ། བློ་རྩེ་གཞན་ལ་མི་གཏོད་བླ་མར་གཏད་དེ། ། བློ་ཁ་ཆོལ་བསྒྱུར་
བའི་བློ་ལྡོག་རྣམ་བཞི། །བློ་ཐག་ནང་ནས་ཆོད་པའི་ངེས་འབྱུང་བསྐྱེད་ལ། ། བློ་ངན་
116

འདི་སྣང་ཞེན་པ་རྩད་ནས་ཆོད་ཐོངས། །བདེ་སྐྱིད་མ་ལུས་བླ་མའི་དྲིན་ལས་འབྱུང་བས། །
ཕྱོགས་མེད་བཤེས་གཉེན་ཀུན་ལ་དག་སྣང་སྦྱངས་ཏེ། །ཅི་གསུང་བཀའ་བཞིན་སྒྲུབ་
པའི་དམ་བཅའ་དྲག་པོས། །བླ་མ་མཆོག་གི་བཀའ་དྲིན་ཡང་ཡང་དྲན་དགོས། །རྟག་
ཏུ་རང་རྒྱུད་འདུལ་ལ་དྲན་ཤེས་མེད་ན། །ཆོས་དྲེགས་ང་རྒྱལ་རང་གཞན་ཕུང་ལས་མེད་
པས། །གང་དུ་ཕྱིན་ཀྱང་སྡིག་གྲོགས་ཐབས་ཀྱིས་བསྲིངས་ཏེ། །བློ་མང་མ་བྱེད་
བློ་རྩེ་ཆོས་ལ་དྲིལ་མཛོད། །ལུགས་གཉིས་བྱམས་བརྩེས་སྐྱོང་བའི་བཤེས་གཉེན་
མཆོག་ལ། །ཟོལ་མེད་དད་དང་འདུན་པོས་ཚུལ་བཞིན་བསྟེན་དང་། །ཁྲེལ་མེད་
སྡིག་སྤྱོད་སྐྱེ་བོའི་ཚུལ་ལུགས་མིན་ཀྱང་། ། ལྷ་དང་བླ་མ་དེ་ལ་དགྱེས་པར་འདུག་གོ། །
བག་མེད་ཡོལ་ཡོལ་ངང་ནས་ལོ་ཟླ་མང་པོར། །ཐོས་ཐོས་རྣམ་གྲངས་མང་པོའི་སྤུན་
པས་ཅི་བྱ། ། ཞུ་དོན་དོགས་སེལ་དྲི་བསྡུར་ཞུན་ཐར་མཛད་དེ། །བསླབ་བྱའི་གནས་ལ་
སྒྲོ་འདོགས་ཆོད་པར་གཅེས་སོ། །འཛམ་གླིང་མཛེས་པར་བྱེད་པའི་རྒྱན་དྲུག་མཆོག་
གཉིས། །རྨད་བྱུང་ཞི་བའི་ལྷ་དང་ཟླ་བའི་ཞབས་ཀྱིས། །འཁྲུལ་མེད་ལེགས་བཤད་
བདུད་རྩིའི་བགོ་སྐལ་སྤྱོད་དང་། །ནམ་ཡང་མི་བསླུ་ཐར་པའི་ལམ་སྟོན་ལགས་སོ། །
ཁྱད་པར་མདོ་རྒྱུད་གསུང་རབ་ཀུན་གྱི་སྤྱི་འགྲེལ། །འཁྲུལ་མེད་འཇམ་མགོན་བླ་མའི་
ལེགས་བཤད་རྣམ་གསུམ། ། གུས་རྟག་བརྩོན་པས་ཡང་ནས་ཡང་དུ་སློབས་དང་།
ཡང་དག་ལམ་ལ་དགའ་བའི་ངེས་ཤེས་འཁྲུངས་སོ། །མཚན་ཙམ་ཐོས་པས་ཡིད་།
ཅན་སྲིད་ལས་སྐྱོབ་པའི། །བསླུ་མེད་སྐྱབས་གསུམ་སྤྱི་བོའི་རྒྱན་དུ་མཆོད་དེ། །ཚད་
མེད་བྱམས་དང་སྙིང་རྗེའི་ཤུགས་ཀྱིས་དྲངས་པའི། །འགྲོ་ཀུན་བསྒྲལ་འདོད་བྱང་ཆུབ་
117

སེམས་མཆོག་བསྐྱེད་མཛོད། །ཚོགས་གཉིས་ཟུང་དུ་འཇུག་པ་རྒྱལ་བའི་ལམ་བཟང་། །
དོན་གཉིས་ཕུན་སུམ་ཚོགས་པ་རྒྱལ་སྲས་སྤྱོད་པ། །རིམ་གཉིས་ཚུལ་བཞིན་སྒོམ་
པར་དབེན་རིར་བསྙོགས་ཏེ། །སྐུ་གཉིས་རྒྱལ་བའི་གོ་འཕང་འཛེགས་དང་ཨི་གོ། །རླུ་
རྒོད་སྔགས་སྤྱོད་ཐོ་ཅོའི་བསླུ་བྲིད་སྤངས་ཏེ། །ཡབ་མེས་བཀའ་གདམས་གོང་མའི་
རྗེས་ཤུལ་སྙེགས་ནས། །ཟོལ་མེད་རང་བློ་གཏིང་ནས་ཆོས་ལ་འགྱུར་ན། །དེ་བས་
ལྷག་པའི་ཞུ་བསྐུལ་གསལ་འདེབས་ཅི་དགོས། །ངོ་ལྐོག་མེད་པའི་དམ་ཚིག་སྲོག་ལྟར་
བསྲུང་ཞིང་། །གཡོ་ཟོལ་མེད་པའི་སྒོ་གསུམ་ཆོས་བཞིན་སྤྱོད་དང་། །བསླུ་བ་མེད་
པའི་གོང་མ་གོང་མའི་གདམས་ཟབ། །མཚུངས་པ་མེད་པའི་བླ་མ་མཆོག་གིས་བསྩལ་
འོང་། །རབ་འབྱམས་མདོ་རྒྱུད་མ་ལུས་ཀུན་གྱི་སྙིང་པོ། །རྒྱ་ཆེན་གསུང་ངག་ལམ་དང་
འབྲས་བུའི་གདམས་ཟབ། །གྲུབ་བརྙེས་བི་རུ་པ་ཡི་དགོངས་པའི་གཏེར་མཛོད། །
ཞལ་རླངས་སིམ་པར་སྤྱོད་ལ་ཕྱི་བཤོལ་མི་རུང་། །ཟིན་མེད་ཚེ་འདིའི་བྱ་བས་གཏན་
འདུན་སྟོར་བའི། །ཤེས་མེད་གཡོ་སྒྱུས་ཕ་རོལ་བསླུ་བསླུ་འདྲ་ཡང་། །བརྩེ་མེད་འཆི་
བའི་ཞགས་པས་ཡུད་ཀྱིས་ཟིན་ཏེ། །གྲོགས་མེད་བར་དོར་འགྲིམས་དུས་ཡི་མུག་སྐྱེ་འོ།།
ལོང་མེད་འཆི་བའི་ངང་ཚུལ་ཡང་ཡང་སེམས་ཏེ། །བག་མེད་རྨུ་རྒོད་སྐྱེ་བོའི་ཁྱུ་ནས་
བུད་ལ། །མི་མེད་དབེན་པའི་རི་སུལ་སྒྲུབ་ལ་བརྩོན་དང་། །བསླུ་མེད་ཡབ་མེས་གོང་
མའི་ཕ་ཁྱིམ་ལགས་སོ། །མཚུངས་མེད་བླ་མ་མཆོག་ལ་མོས་གུས་དྲག་པོས། །འཁྲུལ་
མེད་གདམས་ངག་མཆོག་ལ་ཡིད་ཆེས་བསྐྱེད་དེ། །བར་མེད་བརྩོན་པ་མཆོག་གིས་
ཚུལ་བཞིན་སྒྲུབས་དང་། །རིང་མིན་ཐར་པ་མཆོག་དང་མཛའ་བར་འགྱུར་རོ། །དེ་སྐད་
118

ཆོས་དང་མཐུན་པའི་གཏམ་ཞིག་བྱིན་ཞེས། །ཡང་ནས་ཡང་དུ་བསྐུལ་བའི་རེ་བ་སྐོང་
ཕྱིར། །གང་བྱུང་མུ་ཅོ་སྨྲ་བ་པྲཛྙཱ་རསྨིས། །ཕུལ་བའི་གཏམ་འདིས་ཁྱོད་ཐུགས་དགྱེས་
པར་བསྐྱེད་མཛོད། །མ་ལུས་རྒྱལ་བ་ཀུན་གྱི་ཞལ་སྐྱིན་གཅིག་པུ། ། མི་མིན་འཇམ་མགོན་
བླ་མའི་ཐུགས་རྗེའི་འོད་སྣང་། །རིང་མིན་རེ་ལྟོས་གདུལ་བྱའི་ཡིད་མཁར་འཆར་བས། །
ཚུལ་མིན་ངན་རྟོག་མྱུར་དུ་ཞི་བར་སྨོན་ནོ། །ཇི་བཞིན་སྨོན་པའི་གནས་ཀུན་འགྲུབ་པའི་
མཐུན་འགྱུར། །བསླུ་མེད་དཀོན་མཆོག་རྩ་གསུམ་རྒྱ་མཚོས་མཛད་དེ། ། རླབས་ཆེན་
བསྟན་དང་འགྲོ་བའི་དོན་ལ་སེམས་པའི། །རྟག་ཏུ་ཆོས་བཞིན་སྤྱོད་པས་འདའ་བར་
ཤོག་ཅིག །ཅེས་པའང་སྒ་ཐར་ལམ་པ་སྡོམ་བརྩོན་ཚུལ་ཁྲིམས་ཕུན་ཚོགས་ཀྱིས་ནན་ཆེར་བསྒུལ་
བའི་ཐུགས་བཞེད་བཞིན་བྲིས་ཏེ་ཕུལ་བ་དགེ། །དཔལ་ལྡན་བླ་མའི་ལེགས་གསུང་གདམས་པའི་
བཅུད། །རྩེ་གཅིག་དད་པས་བསྐུལ་པོས་སྤར་དུ་བསྐྲུན། །དགེ་དེས་བདག་སོགས་གདུལ་བྱའི་
ཡིད་ཅན་ཀུན། ། སྲིད་གསུམ་བླ་མའི་གོ་འཕང་ཐོབ་པར་ཤོག །མངྒ་ལམ།། །།
Is

༄༅། །རྨད་བྱུང་བཅོམ་ལྡན་མགོན་པོ་མི་འཁྲུགས་སྐུ། །ངོ་མཚར་རི་མོ་བགྱིས་
པའི་བསོད་ནམས་ཀྱིས། །འགྲོ་རྣམས་དམ་པའི་རྗེས་སུ་སློབ་པ་དང་། །རྫོགས་ལྡན་
དུས་ཀྱི་འབྱོར་པ་རྒྱས་གྱུར་ཅིག །དགེ་བ་འདིས་མཚོན་དུས་གསུམ་དགེ་ཚོགས་ཀྱིས། །
རྩ་བརྒྱུད་བླ་མའི་ཐུགས་དགོངས་རྫོགས་པ་དང་། །ད་ལྟའི་བསྟན་འཛིན་མཆོག་རྣམས་
ཞབས་པད་བརྟན། །འཇིག་རྟེན་དགེ་ལེགས་ཆེན་པོས་ཁྱབ་གྱུར་ཅིག །ཁྱད་པར་རྟེན་
འདི་མཐོང་ཐོས་དྲན་རེག་ཀུན། ། བར་ཆད་ཞི་ཞིང་བསམ་དོན་ཡིད་བཞིན་འགྲུབ། །
མཐར་ཐུག་མངོན་དགའི་ཞིང་དུ་སྐྱེས་ནས་ཀྱང་། །མྱུར་དུ་བྱང་ཆུབ་ལུང་བསྟན་ཐོབ་པར་
ཤོག །གནས་སྐབས་ཚེ་བསོད་དབང་ཐང་ཉམས་རྟོགས་འཕེལ། ། སྡེ་འདིར་བཤད་སྒྲུབ་
བསྟན་པ་རིན་པོ་ཆེ། །ལུང་རྟོགས་ཆོས་ཀྱི་སྒྲོན་མེ་ཉི་བཞིན་གསལ། །འབྲེལ་ཚད་དག་
པའི་ཞིང་དུ་སྐྱེ་གྱུར་ཅིག ། མི་འཁྲུགས་མགོན་པོ་ཉིད་ཀྱི་ཐུགས་བསྐྱེད་དང་། །མཛད་
པ་སྨོན་ལམ་མཁྱེན་བརྩེ་ནུས་པའི་ཚུལ།།བླ་མེད་ཡེ་ཤེས་སྒྱུ་འཕྲུལ་ཇི་འདྲ་བ། །བདག་
ཀྱང་དེ་འདྲ་ཁོ་ནར་འགྱུར་བར་ཤོག །ཕ་མས་གཙོར་བྱས་བདག་ཅག་དཔོན་སློབ་ཀྱི། །
བཟང་ངན་འབྲེལ་ཐོབ་རིགས་དྲུག་སེམས་ཅན་རྣམས། །སྒྲིབ་གཉིས་བག་ཆགས་མ་ལུས་
ཀུན་སྦྱངས་ནས། །རླབས་ཆེན་རྒྱལ་སྲས་སྤྱོད་པ་མཐར་ཕྱིན་ཤོག །རབ་དགའི་སར་གནས་
རྒྱལ་བའི་སྲས་རྣམས་ཀྱིས། །དགོངས་པ་གཅིག་ཏུ་བཏབ་པའི་སྨོན་ལམ་མཆོག །
བཟང་པོ་སྤྱོད་པའི་སྨོན་ལམ་ཇི་འདྲ་བ། །བདག་ཀྱང་དེ་འདྲ་ཁོ་ན་འགྱུར་བར་ཤོག །
ཕ་མས་གཙོར་བྱས་བདག་ཅག་དཔོན་སློབ་ཀྱི། །བཟང་ངན་འབྲེལ་ཐོབ་རིགས་དྲུག་
སེམས་ཅན་རྣམས། །སྒྲིབ་གཉིས་བག་ཆགས་མ་ལུས་ཀུན་སྦྱོང་ནས། །རླབས་ཆེན་རྒྱལ་
120

སྲས་སྤྱོད་པ་མཐར་ཕྱིན་ཤོག །བཀྲ་ཤིས་རྟག་པ་དམ་པའི་སྣང་བ་ཡིས། །བཀྲ་ཤིས་
སྲིད་དང་ཞི་བའི་ལེགས་བྱས་ཀྱིས། །བཀྲ་ཤིས་དགེ་མཚན་པད་མོ་རབ་རྒྱས་པའི། །
བཀྲ་ཤིས་འཇིག་རྟེན་གསུམ་ན་གསལ་གྱུར་ཅིག ། སརྦ་དཱ་ཀ་ལྱཱ་ཎཾ་བྷ་ཝནྟུ། དགེའོ། །
༄༅། ། ཨོཾ་སྭ་སྟི་སིདྡྷཾ། དངོས་བརྒྱུད་བླ་མ་རྣམས་དང་ཡི་དམ་ལྷ། །དགྱེས་
པ་རྡོ་རྗེ་རྡོ་རྗེ་རྣལ་འབྱོར་མ། །སེང་གེའི་གདོང་ཅན་རྡོ་རྗེ་འཇིགས་བྱེད་དང་། །བསྟན་
སྲུང་རྒྱ་མཚོ་སྤྱི་དང་ཁྱད་པར་དུ། ། ཨེ་ཀ་ཛ་ཊི་འདོད་ཁམས་དབང་ཕྱུག་མ། །དམག་
ཟོར་རྒྱལ་མོ་གནོད་སྦྱིན་བེཀྱེ་བཅས། །ཞི་ཆགས་ཁྲོ་བོའི་ཉམས་འགྱུར་མཐའ་ཀླས་
པའི། ། ཡིད་འཕྲོག་ངོ་མཚར་སྣང་བརྙན་གསར་བསྐྲུན་པས། །བསྟན་འཛིན་དམ་པ་
རྣམས་ཀྱི་མཛད་འཕྲིན་སྤེལ། །བརྒྱུད་འཛིན་དམ་ལྡན་སློབ་ཚོགས་བུ་བཞིན་སྐྱོངས། །
རྙེད་དང་བཀུར་སྟི་དཔལ་འབྱོར་ཆར་བཞིན་ཕོབས། །བསྟན་སྲུང་རྒྱ་མཚོས་བསྟན་པ་
འདི་སྲུངས་ཤིག །བསྟན་དང་ཆོས་བྱེད་སྲུངས་ཤིག་བཅོལ་པའི་ལས། །ཡིད་བཞིན་
འགྲུབ་མཛད་ལྷ་མཆོག་ཁྱེད་རྣམས་ཀྱིས། །བསམ་གནག་ཡིད་བཅང་གནོད་བྱེད་རྡུལ་
དུ་རློགས། །བྱད་མ་རང་གཤེད་ཕོབས་ཤིག་ལྷ་མཆོག་རྣམས། །བསྟན་སྲུང་ཁྱེད་རྣམས་
མི་རེ་སུ་ལ་རེ། །གསོལ་གསོལ་མཆོད་མཆོད་བསྟོད་བསྟོད་སྒྲུབ་སྒྲུབ་པའི། ། སྒྲུབ་པོ་
བདག་ལ་མི་དགོངས་སུ་ལ་དགོངས། །ཕྱི་ནང་ཀུན་ཏུ་མི་འབྲལ་སྲུང་སྐྱོབས་མཛོད། །
བཤད་སྒྲུབ་དཔལ་འབར་གླིང་གི་ཆོས་གྲྭ་འདིར། ། བློ་གསལ་དགེ་འདུན་གྲངས་མེད་
འདུ་བ་དང་། །བརྒྱུད་འཛིན་སློབ་མ་རིམ་པར་བྱོན་རྣམས་ཀྱིས། །རྒྱལ་བསྟན་ཕྱོགས་
བཅུར་རྒྱས་པའི་བཀྲ་ཤིས་སྩོལ། །བཀྲ་ཤིས་རྟག་པ་དམ་པའི་སྣང་བ་ཡིས། །བཀྲ་
121

ཤིས་སྲིད་དང་ཞི་བའི་ལེགས་བྱས་ཀྱིས། །བཀྲ་ཤིས་དགེ་མཚན་པདྨོ་རབ་རྒྱས་པའི། །
བཀྲ་ཤིས་འཇིག་རྟེན་གསུམ་ན་གསལ་གྱུར་ཅིག །སརྦ་དཱ་ཀ་ལྱཱ་ཎཾ་བྷ་ཝནྟུ། མངྒ་ལམ།།
༄༅། །ན་མོ་རཏྣ་ཏྲ་ཡཱ་ཡ། མཚན་ཙམ་དྲན་པའི་མོད་ནས་ཡིད་ཅན་
རྣམས། །བསམ་ཀུན་ཡོངས་སུ་རྫོགས་མཛད་བླ་མ་དང་། །ཡི་དམ་མཁའ་འགྲོ་
ཆོས་སྲུང་འཁོར་བཅས་ཀྱི། །ངོ་མཚར་སྣང་བརྙན་བསྐྲུན་པའི་བསོད་ནམས་ཀྱིས། །
བླ་མ་རྣམས་ཀྱིས་བྱིན་རླབས་ཆར་ལྟར་ཕོབས། །ཡི་དམ་རྣམས་ཀྱིས་དངོས་གྲུབ་རྣམ་
གཉིས་སྩོལ། །མཆོག་གསུམ་དམ་པས་ཕན་བདེའི་དགའ་སྟོན་སྤེལ། །མཁའ་འགྲོ་རྣམས་
ཀྱིས་མི་མཐུན་བར་ཆད་སོལ། །ཆོས་སྲུང་རྒྱ་མཚོས་འཕྲིན་ལས་རྣམ་བཞི་སྒྲུབས། །
བསྟན་འཛིན་རྣམས་ཀྱི་སྐུ་ཚེ་མཛད་འཕྲིན་རྒྱས། །དམ་ལྡན་སློབ་མའི་མཐུ་དཔུང་རྒྱབ་
རྟེན་གྱིས། །ཕྱི་ནང་དམ་ཉམས་དགྲ་བགེགས་མ་ལུས་སྒྲོལ། །བསྟན་སྲུང་ཀུན་གྱི་གཙོ་
བོ་གུར་གྱི་མགོན། །ཡུམ་ཆེན་ཨེ་ཀ་ཛ་ཊི་འདོད་ཁམས་མ། །གནོད་སྦྱིན་ཡབ་ཡུམ་བུ་
ཏྲ་མིང་སྲིང་གསུམ། །དམག་ཟོར་རྒྱལ་མོ་གནོད་སྦྱིན་བེཀྱེ་བཅས། །བཅོལ་པའི་འཕྲིན་
ལས་ཆོས་རྒྱལ་ཆབ་སྲིད་བརྟན།།བསྟན་སྦྱིན་རྣམས་ཀྱི་ཚེ་བསོད་དཔལ་འབྱོར་བསྐྱེད།།
རྒྱལ་ཁམས་བདེ་ཞིང་བར་ཆད་ཞི་བར་མཛོད། །མ་གཡེལ་མ་གཡེལ་བསྟན་སྲུང་རྒྱ་
མཚོ་ཀྱི། །བཤད་སྒྲུབ་དཔལ་འབར་གླིང་གི་ཆོས་གྲྭ་འདིར། ། བློ་གསལ་དགེ་འདུན་
གྲངས་མེད་འདུ་བ་དང་། །བརྒྱུད་འཛིན་སློབ་མ་རིམ་པར་བྱོན་རྣམས་ཀྱིས། །རྒྱལ་
བསྟན་ཕྱོགས་བཅུར་རྒྱས་པའི་བཀྲ་ཤིས་སྩོལ། །ཡིད་བཞིན་ནོར་འདྲའི་བླ་མ་མཆོག་
རྣམས་དང་། །ཡིད་དམ་ལྷ་ཚོགས་རྒྱལ་དང་དེ་སྲས་དང་། །ཡིད་ལྟར་མགྱོགས་པའི་
122

ཆོས་སྐྱོང་འཁོར་བཅས་ཀྱིས། །ཡིད་ལ་རེ་བའི་དོན་ཀུན་འགྲུབ་གྱུར་ཅིག །བཀྲ་ཤིས་
ལྷ་ལམ་དམ་པའི་སྣང་བ་ཡི། །བཀྲ་ཤིས་སྲིད་དང་ཞི་བའི་ལེགས་བྱས་ཀྱིས། །བཀྲ་
ཤིས་དགེ་མཚན་པདྨོ་རབ་རྒྱས་པའི། །བཀྲ་ཤིས་འཇིག་རྟེན་གསུམ་ན་གསལ་གྱུར་ཅིག །
ཅེས་བཀྲ་ཤིས་པའི་རྟགས་བརྒྱད་ཀྱི་གྲངས་ལྡན་གྱི་ཚིགས་སུ་བཅད་པ་འདི་ཡང་། དབོན་སྟོད་
ལྷུན་པོ་རྩེའི་སློབ་གྲྭ་བཤད་སྒྲུབ་དཔལ་འབར་གླིང་གི་གཙུག་ལག་ཏུ་བསྟན་སྲུང་རྒྱ་མཚོའི་སྣང་བརྙན་
གསར་དུ་བསྐྲུན་པའི་སྐབས་སུ་ཞལ་བྱང་སྨོན་ཚིག་ཏུ་སྙིགས་དུས་ཀྱི་བཙུན་གཟུགས་མཁན་མིང་
མཁྱེན་རབ་ཆོས་ཀྱི་འོད་ཟེར་ཞེས་བྱ་བས་བྲིས་པ་དགེ་ལེགས་སུ་གྱུར་ཅིག སརྦ་དཱ་ཀ་ལྱཱ་ཎཾ་བྷ་
ཝནྟུ། མངྒ་ལམ། །
༄༅། ། ཨོཾ་བདེ་ལེགས་སུ་གྱུར་ཅིག བདེ་ཆེན་ཡེ་ཤེས་རྡོ་རྗེ་འབར་
བའི་མེས། །བདུད་སྡེའི་བུད་ཤིང་མ་ལུས་ཀུན་བསྲེགས་པ། །བྲམ་ཟེའི་གཟུགས་ཅན་
མ་ཧཱ་ཀ་ལ་ཡིས། །གནས་འདིར་འདོད་དགུའི་འཕྲིན་ལས་འགྲུབ་པར་མཛོད། །མ་
རུང་བདུད་སྡེའི་སྟོབས་འཕྲོག་ཞལ་བཞི་པ། །འཕྲིན་ལས་གློག་ལྟར་མྱུར་བའི་ཡུམ་
ཆེན་བཞི། །འདོད་དགུའི་ཆར་འབེབས་ནོར་སྐྱོངས་དུར་ཁྲོད་བདག །སྟག་ཞོན་བེར་
ནག་དམ་ཅན་ཆོས་རྒྱལ་རྣམས། །རྩ་བརྒྱུད་བླ་མས་བཀའ་བསྒོ་དམ་བཞག་ལྟར། །
བདག་ཅག་དཔོན་སློབ་ཡོན་མཆོད་མི་ནོར་བཅས། །སྲུང་སྐྱོབ་སྦ་བའི་འཕྲིན་ལས་མ་
གཡེལ་བར། །ཐོགས་མེད་འཕྲིན་ལས་རྣམ་བཞི་འགྲུབ་པར་མཛོད། །རྒྱལ་བསྟན་སྤྱི་
དང་བྱེ་བྲག་ས་སྐྱ་པའི། །ལུང་རྟོགས་བསྟན་པ་ཉི་ཟླ་ལྟར་གསལ་ཞིང་། །བསྟན་འཛིན་
རྣམས་ཀྱི་སྐུ་ཚེ་མཛད་འཕྲིན་སྤེལ། །ཕྱི་ནང་བར་ཆད་ཞི་བའི་འཕྲིན་ལས་མཛོད། །
i23

སྤྱན་རས་གཟིགས་ཀྱིས་འགྲོ་དོན་ཕྱོགས་མེད་སྒྲུབས། །ཡིད་བཞིན་འཁོར་ལོས་སྲུང་
བའི་གུར་ཁང་ཕུབ། ། ལྷ་མཆོག་གསུམ་གྱིས་ཁམས་གསུམ་དབང་དུ་སྡུས། །ཡིད་བཞིན་
ནོར་བུས་འདོད་དགུའི་ཆར་ཆེན་ཕོབ། །བཤད་སྒྲུབ་དཔལ་འབར་གླིང་མཆོག་འདིར། །
བློ་གསལ་དགེ་འདུན་གྲངས་མེད་འདུས། །མཁས་བཙུན་བཤེས་གཉེན་རྒྱུན་མི་ཆད། །
བཤད་སྒྲུབ་བསྟན་པ་ཉི་ལྟར་གསལ། །ལུགས་གཉིས་དཔལ་འབྱོར་རྟག་ཏུ་རྒྱས། །
དེ་ལ་བར་ཆད་མེད་པ་རུ། །བྱིན་གྱིས་རློབས་ཤིག་དཀོན་མཆོག་གསུམ། །དངོས་གྲུབ་
སྩོལ་ཅིག་ཡི་དམ་ལྷ། །རྟེན་འབྲེལ་སྒྲིགས་ཤིག་ཌཱཀྐིའི་ཚོགས། །བར་ཆད་སོལ་ཅིག་
ཆོས་སྐྱོང་རྣམས། །དབང་དུ་བསྡུས་ཤིག་ལྷ་མཆོག་གསུམ། །དཔལ་འབྱོར་སྤེལ་ཅིག་
ཡིད་བཞིན་མགོན། །བཀྲ་ཤིས་ལྷ་ལམ་དམ་པའི་སྣང་བ་ཡིས། །བཀྲ་ཤིས་སྲིད་དང་
ཞི་བའི་ལེགས་བྱས་ཀྱིས། །བཀྲ་ཤིས་དགེ་མཚན་པདྨོ་རབ་རྒྱས་པའི། །བཀྲ་ཤིས་
འཇིག་རྟེན་གསུམ་ན་གསལ་གྱུར་ཅིག །ཅེས་པའི་ཞལ་བྱང་ཐེག་པ་རིམ་དགུའི་གྲངས་ལྡན་
གྱི་ཚིགས་སུ་བཅད་པ་འདི་ཡང་། མཁན་མིང་རྒན་བུ་མཁྱེན་རབ་ཆོས་ཀྱི་ཉི་མ་འཕྲིན་ལས་མཐའ་
ཡས་པའི་འོད་ཟེར་ཞེས་བགྱི་བས་བྲིས་པ་ཆོས་སྲིད་ཀྱི་དགེ་ལེགས་ཡར་ངོའི་ཟླ་བ་ལྟར་འཕེལ་བའི་
རྒྱུར་གྱུར་ཅིག སརྦ་དཱ་ཀ་ལྱཱ་ཎཾ་བྷ་ཝནྟུ། མངྒ་ལམ། །
༄༅། །སྔོན་བྱུང་རྒྱལ་བུ་དམ་པ་མིའི་དབང་པོ། །བསོད་ནམས་སྟོབས་ཞེས་
གྲགས་པ་གང་དེ་ཡིས། །བླ་མེད་བྱང་ཆུབ་མཆོག་ཏུ་ཐུགས་བསྐྱེད་ཅིང་། །ཁྱད་པར་
ཕུལ་བྱུང་བསོད་ནམས་བསགས་པའི་མཐུས། །འགྲན་མེད་ཕན་བདེའི་དཔལ་འབྱོར་
ལ་སྤྱོད་ཅིང་། །མཛད་པའི་སྨོན་ལམ་མཁྱེན་བརྩེ་ནུས་པའི་ཚུལ། ། བླ་མེད་ཡེ་ཤེས་སྒྱུ་
124

འཕྲུལ་ཇི་འདྲ་བར། །བདག་ཀྱང་དེ་འདྲ་ཁོ་ནར་འགྱུར་བར་ཤོག །ཁྱེད་སྐུ་བཞེངས་
དང་མཆོད་བསྟོད་གསོལ་བཏབ་མཐུས། །བདག་སོགས་གང་དུ་གནས་པའི་ས་
ཕྱོགས་སུ། །ནད་གདོན་དབུལ་ཕོངས་འཐབ་རྩོད་ཞི་བ་དང་། །ཆོས་དང་བཀྲ་ཤིས་
འཕེལ་བར་མཛད་དུ་གསོལ། །བཤད་སྒྲུབ་དཔལ་འབར་གླིང་གི་ཆོས་གྲྭ་འདིར།. །
དཔལ་ལྡན་ས་སྐྱའི་འཇམ་མགོན་བརྒྱུད་པའི་སྲོལ། ། ལུང་རྟོགས་རྒྱལ་བསྟན་རྙེད་དང་
བཀུར་སྟི་དང་། །བཅས་ཏེ་དར་རྒྱས་ཡུན་དུ་གནས་གྱུར་ཅིག །བསྟན་པའི་གཞི་མ་དགེ་
འདུན་རིན་པོ་ཆེ། །ཐུགས་མཐུན་ཁྲིམས་གཙང་བསླབ་གསུམ་གྱིས་ཕྱུག་ཅིང་། །བློ་གསལ་
ལུང་རིགས་སྡེ་སྣོད་འཛིན་པ་ཡི། །བརྒྱུད་འཛིན་སློབ་མས་ས་འདིར་ཁྱབ་གྱུར་ཅིག །
ཆོས་སྐྱོང་རྒྱལ་པོའི་ཆབ་སྲིད་ཡུན་དུ་བརྟན། །བསྟན་པའི་ཞབས་འདེགས་བློན་ཆེན་
སྐྱེས་མཆོག་རྣམས། །བསོད་ནམས་སྟོབས་ལྡན་མི་མཐུན་ཕྱོགས་ཀུན་ལས། །རྒྱལ་
ལོ་རྒྱལ་ལོ་དཀར་ཕྱོགས་ལྷ་རྒྱལ་ལོ། །གསོན་པའི་ཚེ་ན་བསམ་པར་གནོད་སེམས་
བྲལ། །འཆི་བའི་ཚེ་ན་གནད་གཅོད་སྡུག་བསྔལ་མེད། །ཚེ་འདི་ཉིད་ནས་སྐྱེ་བ་ཐམས་
ཅད་དུ། །དབུལ་བའི་སྡུག་བསྔལ་འབྱུང་བར་མ་གྱུར་ཅིག །ཆོས་ཕྱིར་རྒྱ་ཆེན་སྦྱིན་པ་
བཏང་བ་ཡིས། །བློ་གསལ་དགེ་འདུན་གྲངས་མེད་འདུ་བ་དང་། །མཐུན་རྐྱེན་དཔལ་
འབྱོར་རབ་ཏུ་རྒྱས་པ་ཡིས། །རྒྱལ་སྲས་སྤྱོད་པ་རྒྱ་མཚོར་དབང་འབྱོར་ཤོག །སརྦ་དཱ་
ཀ་ལྱཱ་ཎཾ་བྷ་ཝནྟུ། །
125

༄༅། །ཕ་མ་དྲན་པའི་ཞལ་གདམས་བཞུགས། ཐོག་མར་ཕ་མ་དྲིན་ཆེ་ལུས་
རྟེན་བྱིན། །བར་དུ་བླ་མ་དྲིན་ཆེ་ལྷ་ཆོས་བསྩལ།།ཐ་མར་རང་དྲིན་རང་ལ་ཆེ་བས་ན། །
རྟག་ཏུ་སྒོ་གསུམ་ཆོས་ཀྱིས་འདའ་བར་མཛོད།།ཕ་མ་དྲན་ན་ལྷག་པར་ཆོས་ལ་འབད། །
སྐྱེས་ཚད་ཐམས་ཅད་འཆི་བའི་ངང་ཚུལ་ཅན། །འདུས་ཚད་ཐམས་ཅད་འབྲལ་བའི་རང་
བཞིན་ལ། །འཆི་ཚེ་ཆོས་མིན་གཅིག་ཀྱང་ཕན་པ་མེད། །ཕ་མ་དྲན་ན་འཕྲལ་ལ་དྲིན་
ལན་ཕུལ། །དགེ་སྡིག་བླང་དོར་སྟོན་ལ་ཆོས་ལམ་ཚུད། །རང་གིས་དགེ་བ་གང་བྱས་
དེ་ལ་བསྔོས། །ཆོས་མིན་གཞན་གྱིས་དྲིན་ལན་གཞལ་ནུས་མེད། །ཕ་མ་དྲན་ན་ཆོས་
མིན་བྱ་བ་སྤོངས། །ཚོང་ཁེ་སོ་ནམ་རབ་བྱུང་ལས་མ་ཡིན། །འདུ་འཛི་གཡེང་བས་རང་
གཞན་དོན་མི་འགྲུབ། །མདོ་མེད་མི་ལས་སྡུག་པ་སྲིད་ན་མེད། །ཕ་མ་དྲན་ན་རང་མལ་
ལྷོད་དེ་སྡོད། །རྒྱུ་འགྲུལ་མང་པོས་གཡེང་བའི་ཆོས་ཀུན་སྡོང་། །སྨྲ་བརྗོད་མང་པོས་
སྐྱེ་བོ་ཀུན་དང་འགྲས། །བློ་སྣ་མང་པོས་ཕུང་ཕུང་ཕུང་བར་མེད། །ཕ་མ་དྲན་ན་ཐམས་
ཅད་ཕ་མར་ལྟོས། །མཛའ་བཤེས་ཕ་མ་སྡང་དགྲ་ཕ་མ་ཡིན། །བླ་མ་ཕ་མ་ཆོས་གྲོགས་
ཕ་མར་ལྟོས། །སྐྱེ་བོ་འདི་ཀུན་ཕ་མ་མ་གྱུར་མེད།།ཕ་མ་དྲན་ཀྱང་དྲིན་འདི་མ་ཤེས་ན། །
འ་འུར་བརྩོན་པས་མཁས་པའི་གཞུང་ལ་སློབས། །དམ་པའི་ཞལ་ནས་ཟབ་མོའི་
གདམས་ངག་ལོངས། །དེ་མིན་ལོ་བརྒྱར་འདས་ཀྱང་ཤེས་པར་མེད། །ཕ་མ་དྲན་ན་
རྟོག་ཏུ་བག་ཡོད་མཛོད། །བག་ཡོད་པ་ལས་དགེ་བའི་ཆོས་ཀུན་འབྱུང་། །བག་མེད་པ་
ལས་དྲིན་ལན་ལོག་པ་འཇལ། །ཤེས་མེད་མི་ལས་སྡུག་པ་སྲིད་ན་མེད། །ཕ་མ་དྲན་ན་
སྙིང་རྗེའི་ཞགས་པས་ཟུངས། །བྱང་ཆུབ་སེམས་ཀྱིས་གསང་སྔགས་ཟབ་མོ་ཐོབ། །
126

དམ་ཆོས་བདུད་རྩིས་བདག་འཛིན་བོག་དང་ཕྲོལ། །དྲིན་ལན་མ་འཕྲོད་ཟེར་ཡང་འགྱོད་
པ་མེད། ། ཕ་མ་དྲན་ན་ཐོས་བསམ་མགོ་བོ་ཐེགས། །གུས་རྟག་བརྩོན་པས་ཐབས་
ཤེས་སྐ་རགས་བསྡམས། །བདག་ལྟའི་ཁྱིམ་ལས་བདག་མེད་ཐང་ལ་བྲོས། །འཁོར་
བའི་ཕ་ཞིང་སྟོང་ཡང་འགྱོད་པ་མེད། །ཕ་མ་དྲན་ན་དབེན་པའི་རི་ངོགས་སྙོགས། །
འགྲོ་དྲུག་ཕ་མ་ཚད་མེད་བཞི་ཡིས་སྦྱངས། །ཕ་རྒོད་བླ་མའི་རྣམ་ཐར་བུ་ཡིས་ཟིན། །
ཨ་མ་བདེ་གསལ་ལྷ་མོ་འབྲལ་བ་མེད། ། ཕ་མ་དྲན་ན་བྱང་ཆུབ་སེམས་ལ་སྦྱོངས། །
རྟག་ཏུ་ཟབ་མོའི་རིམ་གཉིས་ལམ་འདིར་སྒོམས། །ནམ་ཞིག་རྟོགས་པ་མངོན་དུ་གྱུར་
པ་ན། །ཐབས་ཤེས་ཟབ་མོ་གཉིས་ལས་འདའ་བ་མེད། །ཕ་མ་དྲན་ན་རང་གི་སེམས་
ལ་ལྟོས། །གསལ་བ་ཕ་ལ་སྟོང་པའི་རང་བཞིན་མ། །སྟོང་གསལ་བརྗོད་དུ་མེད་པ་
སེམས་ཀྱི་གཤིས། །གསལ་སྟོང་དབྱེར་མེད་འདི་དང་འབྲལ་བ་མེད། །ཧ་ཧ་ཕ་ཡང་ཡིན་
ལ་མ་ཡང་ཡིན། །དབྱེར་མེད་གཅིག་ཀྱང་ཡིན་ལ་གཉིས་སུ་འགྱེད། །དེ་འདྲ་བསམ་
ནས་གཅིག་འདུ་གོད་འཆར་ན། །ཆོས་ཀུན་དེ་འདྲ་ལགས་པས་དགོད་རེ་བྲོ། །རྣམ་
བདུན་ཤིང་རྟའི་རིགས་པས་བཙལ་བ་ན། ། ཕ་མ་བདག་འཛིན་མཐའ་བྲལ་ཀློང་དུ་
གྲོལ། །བརྗོད་མེད་བུ་ཚ་སྟོང་ཆེན་ལམ་ན་ལངས། །བློ་འདས་དབྱིངས་ན་ཕ་མ་ཡོད་
རེ་ཀན། །ཞེས་པའང་དུང་མདོ་དགེ་སློང་བློ་གྲོས་རྣམ་རྒྱལ་ནས་ཁོ་བོ་རེས་འགའ་ཕ་མ་དྲན་
ནས་ཡིད་ཕྱ་དུང་ངེ་གྱུར་པས་ཇི་ལྟར་བྱ་བའི་བསླབ་བྱ་ཡིག་རིས་ཉུང་ངུ་ཞིག་བྱིན་ཟེར་བའི་ལན་
དུ་བློ་གྲོས་ལེགས་བཤད་རྒྱ་མཚོ་ནས་ཉམས་མཚར་ཤར་མར་བྲིས་པའོ། །
127

༄༅། །བྱི་དགེ་ངག་དབང་སེངྒེ་ནས་མ་ལ་ཕན་པའི་མགུར་མ་
སྐྱོ་གླུ་དགོས་ཟེར་བ་བཞུགས་སོ། །
་དྲི ན་འཁོར་ཐབས་མེད་པའི་བླ་མ་དང་། །སངས་རྒྱས་ཆོས་དང་དགེ་
འདུན་མཁྱེན། །མི་བདག་གི་བློ་སྣ་ཆོས་ལ་བསྒྱུར། །མ་དྲིན་ཆེན་དག་ཞིང་དྲང་དུ་
གསོལ། །སྐྱེས་པའི་ཐ་མར་འཆི་བ་དང་། །འདུས་པའི་ཐ་མར་འབྲལ་བ་དང་། །བསགས་
པའི་ཐ་མར་འཛད་པ་སོགས། །འདུས་བྱས་ཀྱི་མཚན་ཉིད་ཡིན་པ་དེ། །ངེད་མ་བུའི་
སྟེང་དུ་ད་རེས་བྱུང་། །མ་ཁྱོད་ཀྱི་དྲིན་དེ་བསམ་ཙ་ན། ། ཟླ་དགུ་ཞག་བཅུར་ལུས་ལ་ར། །
དེ་ནས་ཕྱི་ལ་སྐྱེས་ནས་བཟུང་། །ཟས་གང་འཕྲོད་ཕུད་དེ་བྱིན་ནས་གསོས། །གོས་དྲོ་
འཇམ་རྩེ་མོས་གཡོག་དེ་གསོས། །ལུས་ཀྱི་དྲོད་ལ་བཅར་ཏེ་གསོས། །མངར་མོའི་ནུ་
མ་བསྣུན་ཏེ་གསོས། །བྱམས་པའི་མིག་གིས་བལྟས་ཏེ་བསྐྱངས། །བརྩེ་བའི་སེམས་
ཀྱིས་དྲན་ཏེ་བསྐྱངས། ། སྙན་པའི་ཚིག་གིས་བོས་ཏེ་བསྐྱངས། །ལག་སོར་མོ་བཅུ་ཡིས་
བཟུང་སྟེ་བསྐྱངས། །མ་ཁྱོད་ཀྱི་དྲིན་དེ་བརྗོད་ཚོད་མེད། །དུས་ད་ལོའི་བར་དུ་བརྩེ་
བས་འགྲོགས། །བུ་ང་ཡི་བྱེད་སྤྱོད་བཤད་ཙ་ན། །ཆུང་ཀློག་པ་ཤེས་ནས་ད་ལྟའི་བར། །
ཤ་ཨ་བསགས་རྙེད་ན་ཁྱོད་ལ་ཁུར། །ཇ་ཐེབས་གཅིག་རྙེད་ན་ཁྱོད་ལ་ཁུར། །ཡོན་འབུལ་
བ་རྙེད་ན་ཁྱོད་ལ་ཁུར། །དགའ་ཡ་ལེ་ཨ་མའི་གམ་དུ་འོང་། ། སྐྱིད་ཆི་ལེ་མཉམ་ཟ་
མཉམ་འཐུང་བྱས། །ཐོད་པ་གཏུག་ཅིང་སྐེ་འཇུ་བྱས། །དྲིན་སོད་ཐབས་མེད་དེ་འདྲ་
མ་ཡིན། །ད་རེས་འདུས་མཐར་འབྲལ་ཏེ་སོང་། །བསྐྱངས་པའི་སྒྱུ་ལུས་བསྒྱུར་ཏེ་
128

འབྲལ། །བསགས་པའི་ནོར་རྫས་བཞག་སྟེ་འབྲལ། །བུ་གཅིག་ང་ཡང་ལུས་ཏེ་འབྲལ། །
མ་ཁྱོད་རང་ཤི་ནས་ད་ལྟའི་བར། །མི་བཟོད་བདེ་སྡུག་ཅི་ཡོད་དེ། །ངས་བལྟས་ན་མིག་
གིས་མི་མཐོང་འདུག །བོས་ན་སྐད་ཀྱིས་མི་གོ་འདུག །བསམ་ཞིང་བསམ་ན་སེམས་
རྩ་སྡུག །བར་དོའི་འཇིགས་སྐྲག་ཅི་འདྲ་བྱུང་། །རིགས་དྲུག་སྡུག་བསྔལ་གར་འདྲ་མྱོང་། །
ཟས་ཞིམ་པོ་ཟ་དུས་ཨ་མ་དྲན། །ཇ་བཟང་པོ་འཐུང་དུས་ཨ་མ་དྲན། །ཡར་ལང་དང་
མར་ཉལ་ཨ་མ་དྲན། །དྲན་ཏེ་ལྷ་ཆོས་གང་འགྲུབ་བྱས། །སྐྱབས་གནས་བླ་མ་དགེ་
འདུན་དྲངས། ། ཨ་མའི་འདྲེན་སྟོན་ཨེ་འོང་བསམ། །ཡོད་པའི་ནོར་རྫས་ཕྱག་ཏུ་ཕུལ། །
དཀོན་མཆོག་མཉེས་པའི་མཆོད་པ་ཕུལ། །དགེ་འདུན་དགྱེས་པའི་འགྱེད་བཏང་བྱས། །
རྡོར་སེམས་བསྙེན་པ་རྡོ་བརྒྱ་བརྐོས། །སྤྲང་མ་ནུས་པ་ལ་ཟས་སྐལ་བྱིན། །ཆོས་དེ་འདྲས་
ཁྱོད་ལ་ཨེ་ཕན་བསམ། །མི་ང་ཡི་སྔོན་ཆད་བྱེད་སྤྱོད་དེ། ། ཨ་མ་ཁྱོད་ཀྱི་སེམས་ལ་གསལ།།
སྐྲ་སོར་གསུམ་བླ་མའི་ཕྱག་ཏུ་ཕུལ། །གོས་སྣེ་གསུམ་ལུས་ལ་གོན་མོད་ཀྱི། །སྡོམ་དམ་
ཚིག་ཚུལ་བཞིན་བསྲུང་མ་ནུས། །ཆང་སྐྱེམས་པ་མཐོང་ན་ཧོར་འཐུང་བྱས། ། ལྕེ་ཐོག་གི་
ལོ་ཡག་ཡིན་ནོ་བྱས། །བླ་མའི་བཀའ་ལ་རྩི་མེད་བྱས། །རྒྱལ་བའི་ལུང་དང་འགལ་
བར་བྱས། །གྲོགས་བསམ་བཟང་ཚིག་ཀྱང་ཁྱད་གསོད་བྱས། །རང་རེ་མ་བུ་ལས་
ཀྱིས་འབྲེལ། །བུ་ངན་པའི་བྱ་སྤྱོད་སྡིག་པ་དེས། ། མ་ཁྱོད་ལ་གནོད་ན་མཐོལ་ལོ་
བཤགས། །ཕོ་རང་ལ་གནོད་ན་རང་བྱས་རེད། །དུས་ད་རེས་ཞེ་དགུའི་ནང་ཚོད་ལ། །
དུས་ད་ནས་མི་འཐུང་དམ་བཅའ་ཡིན། །མ་དག་པ་ཡི་སྦྱིན་པ་དངོས། །ཕན་པ་བས་
ཀྱང་གནོད་ཆེ་བས། །ཡོན་བདག་མཆོད་གཉིས་ཀ་དམྱལ་བའི་རྒྱུ། །དུས་ད་ནས་མི་
དྲངས་དམ་བཅའ་ཡིན། །དགེ་བ་ཨ་མ་ཁྱོད་ལ་བསྔོ། །བདག་གཅིག་པུ་རེས་འགར་
i29

སྨྱོ་སྟེ་སྡུག །ཁང་སྟོང་ནང་ནས་ཀི་ཤར་བྱེད། །རེས་འགར་སྐྱིད་དེ་སྣང་བ་འཁྲུལ། །
གཅེར་བུ་ཉལ་ནས་ཆམ་ལྕག་བཤར། །རྐང་རྩེད་འཁྲབ་ཅིང་ཧུར་ཤར་འདེབས། །བྱུ་
སྨྱོན་ཟེར་ལེ་འོང་ལ་ཁད། །དུས་ད་ནས་བཟུང་སྟེ་མ་ཤིའི་བར། །རྣམ་དག་ལྷ་ཆོས་གང་
འགྲུབ་བྱེད། ། བླ་མའི་གསུང་དང་བསྟུན་ཏེ་བྱེད། །རྒྱལ་བའི་བཀའ་དང་མཐུན་ངེས་
བྱེད། །ཟས་གོས་གང་བྱུང་དེས་ཆོག་བྱེད། །ལུས་ངག་དགེ་བ་གང་འགྲུབ་བྱེད། །ཆོས་
དེ་ཚོས་ཨ་མའི་དྲིན་ལན་མཛོད། ། རང་ཡང་མྱུར་བ་ཉིད་དུ་འཆི། །འཆི་ཚེ་འགྱོད་པ་མེད་
པ་ཞིག ། ཕན་ངེས་པའི་ལྷ་ཆོས་མ་འགྲུབ་ན། །གཅེས་པའི་ལུས་ལ་སྙིང་པོ་མེད། །གསོག་
པའི་རྒྱུ་ལ་བློ་གཏད་མེད། །འགྲོགས་པའི་གྲོགས་ལ་ནམ་ཕུག་མེད། །སྨན་པའི་ངག་
ལ་མ་ཉན་ན། །བཅོས་དགོས་ནད་པ་སོས་རབ་མེད། །བླ་མའི་གསུང་བཞིན་མ་བྱས་
ན། །དམྱལ་བའི་གནས་ནས་སྐྱོབས་རབ་མེད། །ད་ནི་དྲན་ཤེས་བག་ཡོད་བྱེད། །ད་
ནི་ཆོས་དང་མཐུན་པར་བྱེད། །ད་ནི་མི་དགེ་སྡིག་པ་སྤོངས། །སྔོན་ཆད་ཆོས་འགལ་
མཐོལ་ལོ་བཤགས། །ད་དུང་ཨ་མ་ཚུར་ཉོན་དང་། །ངོ་བོ་རྩ་བའི་བླ་མ་ལ། །རྣམ་པར་
སྤྱན་རས་གཟིགས་དབང་བསྒོམ། །རང་སེམས་ཧྲཱིཿཡིག་དཀར་པོ་བསམ། །དབྱེར་
མེད་དུ་བསྲེས་ལ་ཐུགས་ཀར་འཕོས། ། ཞིང་མཆོག་པོ་ཏ་ལ་རུ་སྐྱེ། །ཁྱོད་ཀྱང་ཐར་པའི་
ལམ་སྣེ་ཟིན། །ང་ཡང་མི་འགྱོད་ཞེ་བློ་བདེ། །ཕྱི་མ་དག་པའི་ཞིང་ཁམས་སུ། །མ་བུ་
ལྷན་ཅིག་འཕྲད་པར་ཤོག །ཆོས་ལ་ཅི་དགར་སྤྱོད་པར་ཤོག །ཅེས་པའང་སྤྲང་མ་ཎི་བ་
མཁྱེན་རབ་ཆོས་ཀྱི་འོད་ཟེར་གྱིས་བྱི་དགེ་ངག་དབང་སེངྒེའི་དོན་དུ་མྱུར་བར་ཤར་མར་བྲིས་
པ་དགེ། །
130

༄༅། ། བླ་མའི་རྣལ་འབྱོར་བྱིན་རླབས་ཉིན་བྱེད་འགུགས་པའི་
ལྕགས་ཀྱུ་ཞེས་བྱ་བ་བཞུགས་སོ། །
བླ་མའི་རྣལ་འབྱོར་བྱིན་རླབས་ཉིན་བྱེད་འགུགས་པའི་ལྕགས་ཀྱུ་ཞེས་བྱ་བ་ཉམས་སུ་
ལེན་པར་འདོད་པས་མོས་གུས་ཤུགས་དྲག་ཏུ་བསྐྱེད་དེ། བླ་མ་མཁྱེན། བླ་མ་མཁྱེན། བླ་
མ་མཁྱེན། གནས་སྤྱི་གཙུག་པད་ཟླའི་གདན་སྟེང་ན། །དྲིན་འཁོར་ཐབས་མེད་པའི་
ཐུགས་རྗེ་ཅན། ། ཕ་རྗེ་བཙུན་བླ་མ་བཞུགས་སུ་གསོལ། །བདག་གསོལ་འདེབས་བུ་
ལ་བརྩེ་བས་དགོངས། །ཞེས་ཡིད་ལ་དྲན་བཞིན་པས་ཐོག་མར་སྐྱབས་སེམས་ནི། བླ་མ་
དཀོན་མཆོག་རྣམ་གསུམ་ལ། །བྱང་ཆུབ་བར་དུ་སྐྱབས་སུ་མཆི། །གཞན་དོན་སངས་
རྒྱས་ཐོབ་བྱའི་ཕྱིར། །ཟབ་མོའི་རྣལ་འབྱོར་བསྒོམ་པར་བགྱི། །ཞེས་ལན་གསུམ། གུས་
པས་ཕྱག་འཚལ་མཆོད་པ་འབུལ། །ཐོག་མེད་རང་བཞིན་སྡིག་ལྟུང་བཤགས། །དགེ་
བ་ཀུན་ལ་རྗེས་ཡི་རང་། །རྟག་པར་ཆོས་འཁོར་བསྐོར་དུ་གསོལ། །ཇི་སྲིད་མ་གྱུར་འགྲོ་
ཀུན་གྱིས། །བྱང་ཆེན་གོ་འཕང་མ་ཐོབ་པར། །མྱ་ངན་མི་འདའ་བཞུགས་གསོལ་འདེབས།།
དགེ་ཚོགས་བྱང་ཆུབ་ཆེན་པོར་བསྔོ། ། ཞེས་ཡན་ལག་བདུན་པ་དང་། རྗེ་མཁས་གྲུབ་
དུ་མའི་ཐུགས་ཀྱི་སྲས། །སྐྱེས་སྦྱངས་ཀྱི་མཁྱེན་རབ་རྣམ་དག་པས། །ཟབ་རྒྱས་ཀྱི་ཆོས་
ཀྱི་པད་ཚལ་འབྱེད། །ལེགས་བཤད་ཀྱི་འོད་ཟེར་ཕྱོགས་བཅུར་སྤྲོས། །གདུལ་བྱ་ཡི་
བུང་བ་སྤྲིན་བཞིན་འཐིབས། །མཚན་སྙན་ཡང་རུང་སྟེ་མི་སྙན་རུང་། །ཐོབ་མངའ་ཐང་
131

གཟི་བྱིན་མེད་ཀྱང་རུང་། །སྤྲང་བདག་ལ་སྐྱབས་མགོན་ཁྱེད་ལས་མེད། །ཕ་སྐྱབས་
གཅིག་དྲིན་ཆེན་བླ་མ་ནི། །ཚུལ་རབ་བྱུང་ཆ་བྱད་པཎ་ཞུ་གསོལ། །ཐེག་གསུམ་གྱི་ཆོས་
འཁོར་བསྐོར་བའི་བརྡ། །ཕྱག་གཡས་པས་ཨུཏྤལ་ཆོས་འཁོར་འཛིན། །ཆོས་ཉིད་ཀྱི་
དོན་ལ་བཞུགས་པ་ཡི། །ཕྱག་གཡོན་པས་མཉམ་བཞག་བགྲང་ཕྲེང་འཛིན། །སྐྱབས་
གནས་ཀུན་འདུས་པའི་ངོ་བོ་རུ། །བུ་བདག་ལ་དགྱེས་བཞིན་བཞུགས་པར་གྱུར། །
གསོལ་བ་ནི་སྙིང་གི་དཀྱིལ་ནས་འདེབས་། །བྱིན་རླབས་དེ་ཐུགས་ཀྱི་ཀློང་ནས་ཞུ། །
ཨོཾ་ཨཱཐགུ་རུ་པྲ་ཛྙཱ་དྷརྨ་རསྨི་སརྦ་སིདྡྷི་ཧཱུྃ། ཅི་ནུས་དང་། རྗེས་གསོལ་འདེབས་ཚར་ཅི་ནུས་
མཐར། ། བླ་མའི་དཔྲལ་བའི་ཨོ་ལས་འོད་དཀར་པོ། ། ཨོྃ་གྱི་གཟུགས་བྱུང་རང་
གི་དཔྲལ་བར་ཐིམ། །བུམ་པའི་དབང་ཐོབ་ལུས་ཀྱི་དྲི་མ་དག །སྐུ་ཡིས་བྱིན་བརླབས་
སྤྲུལ་སྐུའི་ས་བོན་བཞག །བླ་མའི་མགྲིན་པའི་ཨཱཋལས་འོད་དམར་པོ། །ཨཱཡི་གཟུགས་
བྱུང་རང་གི་མགྲིན་པར་ཐིམ། །གསང་བའི་དབང་ཐོབ་ངག་གི་དྲི་མ་དག །གསུང་གིས་
བྱིན་བརླབས་ལོངས་སྐུའི་ས་བོན་བཞག །བླ་མའི་ཐུགས་ཀའི་ཧཱུྃ་ལས་འོད་སྔོན་པོ། །
ཧཱུྃ་གི་གཟུགས་བྱུང་རང་གི་སྙིང་གར་ཐིམ། །གསུམ་པའི་དབང་ཐོབ་སེམས་ཀྱི་དྲི་མ་དག །
ཐུགས་ཀྱིས་བྱིན་བརླབས་ཆོས་སྐུའི་ས་བོན་བཞག །བླ་མའི་ཡི་གེ་གསུམ་ལས་འོད་
སྣ་ཚོགས། །འབྲུ་གསུམ་གཟུགས་བྱུང་རང་གི་གནས་གསུམ་ཐིམ། །བཞི་པའི་དབང་
ཐོབ་སྒྲིབ་པའི་བག་ཆགས་དག །ཀུན་གྱིས་བྱིན་བརླབས་ངོ་བོ་ཉིད་སྐུར་གྱུར། །མཐར་
ནི་བླ་མ་འོད་ཞུ་རང་ལ་ཐིམ། །རང་གི་སྒོ་གསུམ་གཉུག་མའི་ཡེ་ཤེས་དང་། །དཔལ་
ལྡན་བླ་མའི་གསང་གསུམ་ཡེ་ཤེས་ངང་། །གནས་ལུགས་མ་བཅོས་ཆོས་སྐུའི་རང་ཞལ་
132

བལྟ། །ཞེས་བརྗོད་ནས་གནས་ལུགས་རང་ངོ་བསྐྱངས་། མཇུག་ཏུ། མཁྱེན་རབ་
དབང་ཕྱུག་རྗེ་བཙུན་ས་སྐྱ་པའི། །ཡབ་སྲས་བརྒྱུད་པར་བཅས་དང་ཁྱད་པར་དུ། །
མཚུངས་མེད་བླ་མའི་བསྟན་པ་སྲིད་མཐའི་བར། །བཤད་སྒྲུབ་ཐོས་བསམ་བསྒོམ་པས་
འཛིན་གྱུར་ཅིག །ཅེས་དང་། སྐྱེ་བ་ཀུན་ཏུ་ཡང་དག་བླ་མ་སོགས། །སྐྱེ་ཞིང་སྐྱེ་བ་
སོགས། 
དཔལ་ལྡན་བླ་མའི་རྣམ་པར་ཐར་པ་སོགས་བསྔོ་སྨོན་གྱིས་མཐར་བརྒྱན་པར་བྱའོ། །
ཞེས་པའང་བླ་མ་དཔལ་ལྡན་སེངྒེའི་ཐུགས་བཞེད་བཞིན་མེ་ཁྱི་རྒྱལ་ཟླ་བའི་དཀར་ཕྱོགས་ཀྱི་རྫོགས་
པ་གཉིས་པ་ཌཀྐི་བདུད་རི་ཟབ་ཆེན་ཉིན་རྨོངས་བརྟུལ་སྙོམས་ལས་པ་མཁན་མིང་རྒན་བུས་དབོན་
སྟོད་ལྷུན་པོ་རྩེའི་སློབ་གྲྭ་བཤད་སྒྲུབ་དཔལ་འབར་གླིང་དུ་བྲིས་པ་དོན་དང་ལྡན་པར་གྱུར་ཅིག 
སརྦ་དཱ་ཀ་ལྱ་ཥ་བྷ་བནྟུ། ཡི་གེ་པ་ནི་རང་སློབ་གཞོན་ནུ་དགེ་འདུན་ཆོས་འཛིན་གྱིས་སོ། །
བ་ཤིན་
ཉི་
:, 8
༣
133

༄༅། ། བླ་མའི་རྣལ་འབྱོར་བསྒོམ་དོན་མདོར་བསྡུས་
ཟབ་མོ་བཞུགས་སོ། །
ན་མོ་གུ་རུ་བྷྱ། ཟབ་མོ་བླ་མ་བསྒྲུབ་པར་འདོད་པས། སྐྱབས་སེམས་ལན་གསུམ་
མཐར། རང་གི་སྤྱི་བོ་པད་ཟླའི་སྟེང་། །སྐྱབས་གནས་ཆོས་གྲགས་རྒྱ་མཚོ་ནི། །
དགྱེས་འཛུམ་མཉམ་བཞག་སྐྱིལ་ཀྲུང་བཞུགས། །པཎ་ཞུ་ཆོས་གོས་གསུམ་གསོལ་
བའི། །གནས་གསུམ་འབྲུ་གསུམ་མཚན་པར་གྱུར། །ཡན་ལག་བདུན་པ་དང་མཎྜལ་
རྒྱས་བསྡུས་གང་རིགས་དང་། ཞབས་བརྟན་གསོལ་འདེབས་རིགས་མང་དུ་འདོན། མཐར།
ཨོཾ་ཨཱཏྟགུ་རུ་དྷརྨ་ཀིརྟི་ས་རསིདྡྷི་ཧཱུྃ། ཞེས་པའང་ཅི་ནུས་བཟླ། མཇུག་ཏུ། བླ་མའི་
གནས་གསུམ་འབྲུ་གསུམ་ཡི་གེ་ལས། །འོད་ཟེར་དཀར་དམར་མཐིང་གསུམ་རིམ་པ་
དང་། །ཅིག་ཆར་འཕྲོས་པས་རང་གི་སྒོ་གསུམ་ཐིམ། །དབང་ཐོབ་སྒྲིབ་དག་སྐུ་བཞི་
མངོན་དུ་བྱས། །མཐར་ནི་བླ་མ་འོད་ཞུ་རང་ལ་ཐིམ། །ཐུགས་ཡིད་གཅིག་འདྲེས་སྐྱེ་
མེད་ཀློང་དུ་གྲོལ། །ཞེས་བརྗོད་ལ་མཉམ་པར་བཞག ཐུན་ལས་ལྡང་བ་ན། སྐྱེ་བ་ཀུན་
ཏུ་སོགས་བསྔོ་སྨོན་གྱིས་མཐར་བརྒྱན་པར་བྱའོ། །ཞེས་པའང་དཔལ་ལྡན་བཟང་པོའི་ངོར་
དབོན་སྟོད་བྱ་བྲལ་བ་མཁན་མིང་པས་སོ། །སརྦ་དཱ་ཀ་ལྱཱ་ཎཾ་བྷ་ཝནྟུ། །
134

༄༅། །
དྲི་མེད་མཁྱེན་པའི་གསུང་རབ་མཁའ་ལ་རྒྱུ
། །རིས་མེད་ཟབ་རྒྱས་ཆོས་
ཀྱི་པད་ཚལ་འབྱེད། །མཚུངས་མེད་ལེགས་བཤད་འོད་ཟེར་སྟོང་འབར་བའི། ། ཟླ་
མེད་བསྟན་པའི་ཉི་མར་གསོལ་བ་འདེབས། །ཞེས་རྗེ་ཉིད་ཀྱི་ཞལ་གསུང་མའོ། །
༄༅། །ཆོས་ཀྱི་འབྱུང་གནས་རྣམ་དག་ཁྲིམས་ཀྱི་གཞི། །གཞན་ཕན་ཐུགས་རྗེའི་
ལྗོན་བཟང་འཕེལ་བ་ལས། །རིམ་གཉིས་འབྲས་བུའི་དཔལ་འབྱོར་རབ་རྒྱས་པ། །
སུམ་ལྡན་རྡོ་རྗེ་འཛིན་དབང་གསོལ་བ་འདེབས། །ཞེས་དབོན་སྟོད་མཁན་མིང་པས་སོ། །
༄༅། །ཚུལ་ཁྲིམས་དག་པའི་རྩ་བ་རབ་ཏུ་བརྟན། །བྱང་ཆུབ་སེམས་ཀྱི་ལྗོན་
པའི་མེ་ཏོག་བཀྲ། །གསང་ཆེན་ལམ་གྱིས་འབྲས་བུ་མཐར་ཕྱིན་པ། །དཔལ་ལྡན་
བླ་མའི་ཞབས་ལ་གསོལ་བ་འདེབས། །མཁན་མིང་མཁྱེན་རབ་ཀྱིས་བྲིས་པ་དགེའོ། ། །
༄༅། །ནོར་རྫས་ཡོད་བཞིན་བསགས་སྲུང་འཐབ་རྩོད་འཕེལ། །གཉེན་འབྲེལ་
བསྐྱང་བཞིན་སྐྱོང་མུས་འདུ་འཕང་མང་། །འཁོར་གཡོག་བསྟེན་ཀུན་ཆགས་སྡང་ཁོང་
ཁྲོའི་རྒྱུ། །རྟག་ཏུ་རང་དབང་ཐོབ་པར་བྱིན་གྱིས་རློབས། །གནས་ལ་བདག་འཛིན་སྤུངས་
ཏེ་རྒྱལ་ཁམས་འགྲིམ།. །གྲོགས་ལ་ཆགས་ཞེན་སྤངས་ཏེ་གཅིག་པུར་སྡོད། །འཁོར་
གྱིས་དགོས་པ་མེད་པས་རྒྱབ་ལ་དོར། །ཆོས་ལ་སྙིང་རུས་ནུས་པར་བྱིན་གྱིས་རློབས། །
ཆེ་མཐོ་དཀོར་ལ་རྔམས་པའི་བླ་གཟུགས་དང་། །ཁ་བཤད་ཕྱོགས་རིས་གཅོད་པའི་
རྟོག་གེ་དང་། །ཨུ་ཚུགས་སྐྲུན་སྒོམ་མུན་རྟོག་མ་ཡིན་པར། །དལ་འབྱོར་སྙིང་པོ་ལོན་
པར་བྱིན་གྱིས་རློབས། །འགྲོ་པ་ཟང་ཟིང་མེད་པའི་ཆོས་སྦྱིན་དང་། །གཞན་ཕན་རྣམ་
135

དཀར་འབྲེལ་འཇོག་མ་གཏོགས་པར། །དགོས་མེད་ལབ་གླེང་འདི་དང་རྒྱང་བསྲིངས་
ནས། །ངག་གཏམ་བརྫུན་ཚིག་མེད་པར་བྱིན་གྱིས་རློབས། །ད་དུང་རྒྱུ་འགྲུལ་མང་
ཡང་ཆོས་ལས་རིང་། །དྲི་མེད་གཞུང་མང་བསླབས་ཀྱང་ཁ་བཤད་ཙམ། །སྨིན་གྲོལ་
གདམས་ཟབ་མནོས་ཀྱང་ཐོབ་ཐོབ་ཙམ། །མཁན་པོ་མཁྱེན་རབ་ཀྱི་གསུང་ཁ་འཐོར་ལྡེབ་
གཅིག་རྙེད་པ་ལས་བཤུས་པའོ། །
ན་
:1:|
23ཕྱི་
:|:1
ནྟི
ན
ས 
ས ས
1:
%A༨
W 8
• ནམ
%8&
ཚེསྒྱུ་ཛྷ རི t.& 
ངན པ
མས་པ་ཚེ་
ས༔ མ
ཙྪ
136

༄༅། །ཆོས་སྨྲ་བའི་བཤེས་གཉེན་མཁན་ཆེན་མཁྱེན་རབ་ཆོས་ཀྱི་
འོད་ཟེར་ལ་ཞབས་བརྟན་དུ་གསོལ་བ་བདེན་ཚིག་གྲུབ་
པའི་དབྱངས་སྙན་ཞེས་བྱ་བ་བཞུགས་སོ། །
ཨོཾ་སྭ་སྟི། འཇམ་དབྱངས་བླ་མའི་བྱིན་རླབས་ཐུགས་རྗེའི་གཏེར། །སྙིགས་དུས་
བསྟན་འགྲོའི་མགོན་དུ་འཕོས་པ་ལས། །ངོ་མཚར་སྐྱེས་ཆེན་བརྒྱུད་མར་བྱོན་པ་ཡི། །
བཀྲ་ཤིས་སྣང་བས་རྟག་ཏུ་ཤིས་གྱུར་ཅིག །མཁྱེན་རབ་དག་ཅིང་གཙང་བའི་ཨ་དརྣར། །
ཕྱི་ནང་ཆོས་ཚུལ་འབུམ་ཕྲག་གཟུགས་བརྙན་འཆར། །སྐལ་བཟང་འགྲོ་ལ་ལེགས་
པའི་ལམ་སྟོན་པ། །བྱམས་པ་ཆོས་ཀྱི་འོད་ཟེར་ཞབས་བརྟན་གསོལ། །མདོ་སྔགས་
ཐུན་མོང་ཐུན་མིན་ཐེག་པ་རྣམས། །ཀུན་མཁྱེན་བསྟན་པའི་ཉི་མའི་བཞེད་སྲོལ་བཞིན། །
མ་འདྲེས་ཇི་བཞིན་འཆད་ལ་བསྙེངས་བྲལ་བ། །ཟླ་གྲགས་གཉིས་པ་ཡུན་དུ་འཚོ་གཞེས་
གསོལ། །ས་སྐྱའི་འཇམ་མགོན་བརྒྱུད་པར་བཅས་པ་ཡི། །བཞེད་གཞུང་བློ་གྲོས་ཤེ་
མོང་བཙན་པོའི་མཐུས། །ལུང་རིགས་བློ་ཡི་ཡོལ་གོར་འདེགས་བཟོད་པ། །སྨྲ་བའི་
དབང་ཕྱུག་ཆེན་པོ་འཚོ་གཞེས་གསོལ། ། ཕྱི་རུ་རྣམ་དག་ཁྲིམས་ཀྱིས་རྒྱུད་བསྡམས་
ཤིང༌། །ནང་དུ་བྱང་ཆུབ་སེམས་ལ་ཐུགས་རྒྱུད་འབྱོངས་། །གསང་བ་བསྐྱེད་རྫོགས་
གྲུབ་པའི་བརྟུལ་ཞུགས་འཆང་། །སུམ་ལྡན་རྡོ་རྗེ་འཛིན་པ་འཚོ་གཞེས་གསོལ། །ཆོས་
སྨྲ་འཇིག་རྟེན་གསུམ་གྱི་རྒྱན་ཡིན་ཏེ། །ཇི་སྲིད་གནས་པར་འགྲོ་བའི་སྒྲོན་མེར་གྱུར། །
137

དེ་སྲིད་སྐུ་ལ་བསྙེལ་བ་མི་མངའ་བར། །མདོ་སྔགས་ཆོས་ཀྱི་རྔ་ཆེན་སྒྲོག་གྱུར་ཅིག 
ཅེས་པའང་སྙིགས་མའི་དུས་འདིར་རིས་སུ་མེད་པའི་ཆོས་ཀྱི་མཛོད་འཛིན་ཅིང་
། ཁྱད་པར་རྗེ་བཙུན་
ས་སྐྱ་པའི་བརྒྱུད་འཛིན་སྨྲ་མཁས་ཀུན་གྱི་གཙུག་གི་ནོར་བུར་གྱུར་པ་མཁྱེན་རབ་ཆོས་ཀྱི་འོད་ཟེར་
གྱི་ཞབས་བརྟན་འདིའང་། 
དབོན་སྟོད་ལྷུན་པོ་རྩེའི་སློབ་གྲྭ་ཞེས་གང་གི་ཞལ་སློབ་རྣམས་ཀྱིས་བཀྲ་
ཤིས་ལྷ་རྫས་རིན་གཉིས་འཁོར་ལོ་མི་ཟད་ལྔ་ཡི་གྲངས་ལྡན་དང་བཅས་པའི་གསུང་གིས་བསྐུལ་
ངོར། 
དགེ་སྦྱོང་གི་རྟགས་ཙམ་འཛིན་པ་འཇམ་དབྱངས་ཆོས་ཀྱི་བློ་གྲོས་པས་བྲིས་པ་དོན་དང་
ལྡན་པར་གྱུར་ཅིག །སརྦ་དཱ་མངྒ་ལཾ།། །།
ས
རིན
ས 
༧ 
༈ མས 8
ཙི་མ་
༤འི་;
བྱས 
, '*
 བློ༌
E
ས441
jཙ
་. ༤
ཏྟཱ
༧
༦
༢༡ 
138

༄༅། །ལུང་རིགས་སྨྲ་བའི་དབང་པོ་མཁན་མཁྱེན་རབ་ཆོས་ཀྱི་འོད་
ཟེར་གྱི་ཞབས་བརྟན་བཀྲ་ཤིས་མེ་ཏོག་
ཅེས་བྱ་བ་བཞུགས་སོ། །
ན་མོ་མཉྫ་ཤྲཱི་ཡེ། མཁའ་ཁྱབ་རྒྱལ་བ་ཀུན་གྱི་ཡེ་ཤེས་སྐུ། །བླ་མ་མཁྱེན་གཏེར་འཇམ་
དཔལ་རྡོ་རྗེ་ཡིས། །ཕྱོགས་དུས་འགྲོ་བའི་མུན་པ་ཀུན་བསལ་ནས། ། བློ་མཆོག་སྤོབས་
པའི་གཏེར་ཆེན་རྒྱས་པར་མཛོད། །ལུང་རྟོགས་བཤད་སྒྲུབ་ཆོས་ཀྱི་དགའ་ཚལ་དུ། །
བློ་གྲོས་པདྨོ་རྒྱས་པའི་གཉེན་གཅིག་པུ། །ལེགས་བཤད་གསུང་རབ་སྨྲ་ལ་ཟླ་བྲལ་
བ། །མཁས་དབང་ཉིན་བྱེད་དབང་པོ་ཞབས་བརྟན་གསོལ། །ཀུན་དགའི་རིང་ལུགས་
རྒྱ་མཚོའི་མཐའ་ཁྱབ་ཅིང་། །བསྟན་པའི་རྒྱལ་མཚན་སྲིད་པའི་རྩེ་མོར་བསྒྲེངས། །
ཕྱོགས་ལས་རྣམ་རྒྱལ་བཟང་པོའི་སྤྱོད་པ་ཡིས། །འཇམ་མགོན་བླ་མའི་བསྟན་པ་རྒྱས་
མཛད་གསོལ། །དེ་ལྟར་གསོལ་བ་བཏབ་པའི་བྱིན་རླབས་ཀྱིས། །བླ་མའི་སྐུ་ཚེ་ཡུན་
ཏུ་བརྟན་པ་དང་། །ཆོས་ཀྱི་འཕྲིན་ལས་ས་གསུམ་ཀུན་ཏུ་ཁྱབ། །ཕན་བདེའི་དགའ་
སྟོན་མི་ནུབ་དར་རྒྱས་ཤོག །ཅེས་པའང་གང་གི་ཞལ་སློབ་རྣམས་ཀྱིས་བསྐུལ་ངོར་འཇམ་
དབྱངས་ཆོས་ཀྱི་བློ་གྲོས་པས་སྨོན་ཚིག་ཏུ་བྲིས་པ་དགེ། །
139

༄༅། །ན་མོ་གུ་རུ་མཉྫ་གྷོ་ཥ་ཡ། མཁྱེན་པའི་ཡེ་ཤེས་དྲི་མེད་རབ་བརྙེས་པས། །
ཟབ་རྒྱས་ཆོས་ཀྱི་དེ་ཉིད་ཀུན་གཟིགས་ཤིང་། །ལེགས་བཤད་འོད་ཟེར་སྟོང་གི་འཕྲོ་
འདུ་ཡིས། །གདུལ་བྱའི་པད་ཚལ་སྐྱོང་མཛད་ཞབས་བརྟན་གསོལ། །ཚུལ་ཁྲིམས་དག་
པའི་རྩ་བ་རབ་ཏུ་བརྟན། །ཐོས་དང་བསམ་པའི་ཡལ་འདབ་མེ་ཏོག་བཀྲ། །ཚུལ་བཞིན་
སྒོམ་པའི་འབྲས་བུ་གཡུར་ཟ་བའི། །རྣམ་འདྲེན་དཔག་བསམ་ལྗོན་པ་ཞབས་བརྟན་
གསོལ། །དཔལ་ལྡན་བླ་མའི་ཞབས་པད་ཡུན་དུ་བརྟན། །ཐུགས་ཀྱིས་བཞེད་དོན་མ་
ལུས་ལྷུན་གྲུབ་ནས། །མཁྱེན་རབ་དབང་ཕྱུག་རྗེ་བཙུན་ས་སྐྱ་པའི། །རིང་ལུགས་དྲི་
མེད་ཕྱོགས་བཅུར་རྒྱས་གྱུར་ཅིག །ཅེས་པ་འདི་ནི་མཁས་བཙུན་ཚུལ་ཁྲིམས་ཕུན་ཚོགས་དང་།
བློ་གསལ་ཀུན་དགའ་རབ་རྒྱས་གཉིས་ཀྱིས་ཡང་ཡང་བསྐུལ་བའི་ངོར་ཤཱཀྱའི་དགེ་སློང་ངག་དབང་
ལེགས་པས་ལུང་དང་རིགས་པ་སྨྲ་བའི་བསྟི་གནས་ཆོས་གྲྭ་ཆེན་པོ་བཤད་སྒྲུབ་དར་རྒྱས་གླིང་དུ་
བྲིས་པ་སིདྡྷི་རསྟུ། མངྒ་ལཾ།། །།
༈ མཁྱེན་པའི་དཀྱིལ་འཁོར་རབ་རྫོགས་འཇམ་པའི་དབྱངས། །བརྩེ་ཆེན་ཆོས་
ཀྱིས་འགྲོ་འདུལ་ཐུགས་རྗེའི་གཏེར། །ནུས་པའི་འོད་ཟེར་སྟོང་འབར་གསང་བའི་བདག །
འགྲོ་མགོན་བསྟན་པའི་ཉི་མར་གསོལ་བ་འདེབས། །ཞེས་ཡེ་ཤེས་ལེགས་སྒྲུབ་ཀྱིས་
མཛད་པའོ། །
140

༈ ཡིག་ཐམ་སྤེལ་དོན། རྒྱལ་ཁམས་སྤྱི་དང་། ཁྱད་པར་༧མི་དབང་སྡེ་དགེའི་ཆོས་
རྒྱལ་ཆེན་པོའི་རྒྱལ་ཁབ་ཏུ་འཁོད་པའི་དཔོན་འབངས། ལྷག་པར་མཁར་དབོན། ཡེ་
རབ། རི་མདའ་ཕྱི་འབྲོག་སོགས་ཉེ་རིས་སུ་གནས་པའི་སྐྱེ་བོ་མཆོག་ཕལ་ཀུན་ལ་
ཆེད་དུ་གླེང་བ་ནི། འགྲོ་བ་ལྷ་དང་བཅས་པའི་ཕན་བདེ་མ་ལུས་པའི་འབྱུང་གནས་
གཅིག་པུ་ནི་ལུང་རྟོགས་ཀྱི་རྒྱལ་བསྟན་རིན་པོ་ཆེ་ཡིན་ལ། ཡིན་བཞིན་བསྟན་འཛིན་
གྱི་སྐྱེས་བུས་ལས་སུ་བྱ་བའང་། བཤད་སྒྲུབ་ལས་གསུམ་གྱི་སྒོ་ནས་འཛིན་སྐྱོང་སྤེལ་
བས་གཅེས་སྤྲས་བྱེད་འོས་ལྟར། སྔོན་དུས་གྲུབ་ཆེན་ཀརྨ་པཀི་སོགས་སྐྱེས་མཆོག་
དམ་པ་མང་པོས་སྐྱེ་བའི་སྲིད་པ་བཟུང་བའི་ཡུལ་ལྗོངས། སྔོན་བྱོན་སྡེ་དགེ་ཆོས་རྒྱལ་
རིམ་ཅན་དུ་མས་ཆོས་སྲིད་ཟུང་གི་འཕྲིན་ལས་མཛད་འཕྲིན་གྱི་འཁོར་ལོའི་རྩིབ་སྟོང་
བཀྲ་བའི་དབོན་སྟོད་ལྷུན་པོའི་རྩེའི་ཕོ་བྲང་གི་ས་གནད་ཁྱད་པར་ཅན་དེར། མཁན་
རིན་པོ་ཆེ་མཁྱེན་རབ་མཆོག་ནས་རྒྱལ་བསྟན་རིན་པོ་ཆེ་རིས་སུ་མ་ཆད་པའི་ས་དགེ་
བཀའ་རྙིང་གི་ཆོས་འདོད་གྲྭ་རིགས་ཉེ་རིང་དུ་མ་འདུས་པའི་བཤད་གྲྭ་གསར་འཛུགས་
གནང་བ་ལ། མི་དབང་ཆོས་རྒྱལ་བདག་པོ་རྩེ་ཤོད་ནས་ཀྱང་མཐུན་འགྱུར་དབུ་འདྲེན་
བཀའ་དྲིན་གང་འོས་གནང་བཞིན་འབྲེལ། དད་གཏོང་ལྷག་བློ་འབྱོར་པ་ཕུན་སུམ་
ཚོགས་པའི་བློན་འབངས། སེར་སྐྱ་ཉེ་རིས་སུ་གཏོགས་པའི་སྐྱེ་བོ་ཀུན་ནས་གཏན་
འདུན་མ་འཆུགས་པའི་བྱས་པ་དོན་ཡོད་ཀྱི་བགྱི་བས་བསྟན་པའི་སྦྱིན་བདག་མཆོག་
ཏུ་བསྔགས་པར་འོས་པའི། སྔོན་ཡོད་ཀྱི་རྩ་རྟེན་ཐེབས་འཁུར་ལེན་སྤྲོད་མཁས་ཚགས་
ཚུད་ཐོག་འཁོས་བསྟུན་དངོས་འབྱོར་གསར་འཕར་འཇོག་པ་སོགས་སྒོ་དུ་མ་ནས་མི་
141

ཉམས་གོང་འཕེལ་གྱིས་བཤད་སྒྲུབ་བསྟན་པའི་ཆ་རྐྱེན་འགྱུར་ངེས། རྗེ་མི་ལས། རི་
ལ་སྒོམ་པའི་སྒོམ་ཆེན་དང་། །འཚོ་བ་སྦྱོར་བའི་ཡོན་བདག་གཉིས། །འཚང་མཉམ་དུ་
རྒྱ་བའི་རྟེན་འབྲེལ་ཡོད། །ཅེས་གསུངས་པ་ལྟར། རང་དོན་ཡང་དེ་ལྷག་མེད་རྒྱུས་
འབྲེལ་ཚད་དོན་ལྡན་གྱི་བགྱི་བ་ཁོ་ནར་ལགས་པས་འཐུས་ཤོར་བྱ་འོས་མེད་པ་དང་།
སློབ་གྲྭར་བཞུགས་པ་པོ་རྣམས་ནས་ཀྱང་དྲན་ཤེས་བཞིན་གཉིས་ཀྱིས་དབང་པོའི་སྒོ་
བསྡམ་ཞིང་། སྤྱོད་པ་འདུལ་བ་དང་བསྟུན། ཉམས་ལེན་མདོ་སྡེ་དང་མཐུན་པར།
གསང་སྔགས་རྒྱུད་སྡེ་དང་འབྲེལ་བའི་འཆད་ཉན་སྒོམ་སྒྲུབ་རྣམ་པར་དག་པས་རང་རྒྱུད་
ཀྱི་ཉོན་མོངས་པའི་གཉེན་པོ་འགྲོ་ངེས་ཀྱིས། དག་པའི་སྣང་བ་དཀར་འབྱམས་ཡུག་
གཅིག་ཏུ་བརྡལ་བའི་སྒོ་ནས་ཡོངས་རྫོགས་རྒྱལ་བསྟན་རིན་པོ་ཆེ་དར་ཞིང་རྒྱས་ལ་ཡུན་
རིང་དུ་གནས་པའི་ཐུགས་འདུན་རྣམ་པར་དཀར་བས་གཞིར་བཟུང་། དད་ལྡན་དང་
བ་འདྲེན་པའི་མིག་རྒྱན། འབྱོར་ལྡན་བསོད་ནམས་བསགས་པའི་ཞིང་ས་མཆོག་ཏུ་གྱུར་
པས་བསྟན་སྲིད་ཀྱི་སྤྱི་རིམ་རྒྱུན་འདོན་ཚུན་ཆོས་སྤྱོད་ཀྱི་བྱ་བ་ཐམས་ཅད་དམ་པ་གསུམ་
གྱི་རྩིས་ཟིན་པས་བསྟན་འགྲོ་སྤྱི་སྒེར་སྨན་པའི་གསོས་སུ་འགྱུར་བ་དང་། ཐོས་བསམ་
མཐར་ཕྱིན་གྱི་སྤྱི་འགྲིགས་ལོ་གྲངས་མ་ཚང་བར་ཆོས་མཐུན་སློབ་གྲྭའི་སྒྲིག་ལམ་ཆེ་ཕྲ་
བསྲུང་སྡོམ་ཚུལ་བཞིན་བགྱིས་པ་ལས། ང་ཁྱོད་ཕྱོགས་རིས་ཀྱི་གྲུབ་མཐའི་གདོན་གྱིས་
རློམས་པའི་རྟོག་གེའི་ཆཊ་སྡང་ཚབས་ཆེན་ཆོས་སྤང་གི་ལས་སུ་དོགས་པས་རང་གཞན་
ཕུང་ལ་སྦྱོར་བ་དེ་འདྲ་གཏན་མི་བྱ་བར། མདོར་ན་སྡེ་དགེ་ཆོས་རྒྱལ་ཆེན་པོ་མཆོད་
ཡོན་དང་བཅས་པས་བསྩལ་བའི་བཅའ་ཡིག་འབྲུ་དོན་ལྟར་གཞིས་བྱེས་གྲྭ་རིགས་འདུས་
142

པ་རྣམས་ནས་བླང་དོར་རྟག་པར་འགལ་ཆ་མ་སོང་བར་དགོས་རྒྱུ་བཅས། དེ་ལྟར་བླང་
དོར་ཚུལ་བཞིན་བགྱིད་པ་པོ་སྐྱེ་བོ་མཆོག་དམན་ཀུན་ལ་ཚེ་དཔལ་མངའ་ཐང་འདོད་དོན་
གེགས་མེད་དུ་འགྲུབ་པའི་འཕྲལ་ཡུན་ཀུན་ཏུ་དགེ་བའི་ལེགས་སྤེལ་ཉེས་སེལ་གྱི་སྐྱབས་
འཇུག་རྒྱུན་ལྡན་དང་། གལ་སྲིད་ཤེས་མེད་བྱུང་རྒྱལ་གྱིས་ཆོས་མཐུན་གྱི་འགྲིགས་ལམ་
ལ་རྩི་མེད་རང་འདོད་འཐེན་ཁྱེར་དུ་བཏང་བ་ངན་པ་དབང་ཆེ་བགྱིད་པ་པོ་རྣམས་ལ།
ཆོས་སྲུང་ཡེ་ཤེས་ཀྱི་སྤྱན་དང་ལྡན་པའི་མ་མགོན་དམ་ཅན་དྲེགས་པའི་སྡེ་ཚོགས་དང་
བཅས་པ་རྣམས་ལ་ལེགས་ཉེས་སྟངས་འཛིན་གྱི་བཀའ་གཏད་དྲག་པོ་བགྱིས་ཡོད་པས་
འདི་ཕྱིའི་ཁེ་ཉེན་ལ་གཞིབ་པའི་བླང་དོར་འཛེམ་མེད་རྒྱུན་འཁྱོངས་སུ་ཡོང་བར་གྱིས།
ཞེས་ཤར་དཔལ་སྤུངས་དགོན་གྱི་གདན་ས་ནས་མཐིང་དམར་ཅོད་པན་འཆང་བ་ཟུང་གིས་རབ་
བྱུང་བཅུ་དྲུག་པའི་ནང་གསེས་ལྕགས་འབྲུག་ཟླ་༩ཚེས་བཟང་པོར་དགེ །
143

༄༅། །བྲག་ར་བདེ་གཤེགས་གླིང་གི་གནས་
ཡིག་བཞུགས་སོ། །
ཨོཾ་སྭ་སྟི། སྐྱབས་ཀུན་འདུས་ཞལ་དྲིན་ཆེན་བླ་མ་རྣམས། །སྙིང་ནས་དྲན་ཅིང་ཞབས་
ཀྱི་པདྨོར་འདུད། །དབེན་གནས་ཉམས་དགའི་བྲག་ར་བདེ་གཤེགས་གླིང་། །གནས་
ཡིག་དཀར་ཆག་བཀོད་ལ་གནང་བ་སྩོལ། །ཅེས་མཆོད་པར་བརྗོད་ནས། འཕགས་
མཆོག་ཕྱག་ན་པདྨོའི་རྣམ་རོལ་ལྷ་ལུང་དཔལ་གྱི་རྡོ་རྗེས་བྱིན་གྱིས་བརླབས་པའི་སྒྲུབ་
གནས་ཁྱད་འཕགས་འདི་ཡི་གནས་ཡིག་དཀར་ཆག་ཙམ་བཀོད་པ་ལ། ཐུན་མོང་བ་
གནས་ཀྱི་མཚན་ཉིད་ཀྱི་རྟེན་འབྲེལ་ཆེན་པོ་བཤད་པ་དང་། ཐུན་མོང་མ་ཡིན་པ་གནས་
ཀྱི་ཡོན་ཏན་དངོས་བཤད་པ་གཉིས་ལས། དང་པོ་ནི། འཇམ་མགོན་ས་པཎ་གྱིས།
གསང་སྔགས་རྡོ་རྗེ་ཐེག་པ་ལ། །རྟེན་འབྲེལ་གནད་དུ་ཆེ་བ་བཞེད། །ཅེས་གསུངས་པ་
ལྟར། གནས་ཀྱི་བཀོད་པ་དུང་དཀར་གཡས་འཁྱིལ་གྱི་དབྱིབས་ལྟར་ཡོད་པ་ནི། ལུང་
རྟོགས་ཀྱིས་བསྡུས་པའི་ཆོས་ཐམས་ཅད་ཀྱི་འབྱུང་གནས་ཡིན་པའི་རྟེན་འབྲེལ་མཚོན།
གནས་ཀྱི་མདའ་དོག་པ་ནི་འཁོར་བ་ལས་བློ་ལྡོག་པ་དང་། ཉོན་མོངས་པའི་འཕྲང་ལས་
ཐར་དཀའ་བ་མཚོན། གནས་ཀྱི་ཕུ་ཡངས་པ་ནི་རང་རྒྱུད་ལ་སྤངས་རྟོགས་ཀྱི་ཡོན་ཏན་
རྒྱས་པ་མཚོན་ཏེ། མདའ་དོག་ཕུ་ཡངས་ཆོས་པའི་གནས། །ཞེས་གསུངས་སོ། །སྤྱིར་
གྱི་དཔེ་ལ། ཤར་ཕྱེས། ལྷོ་སྤུངས། ནུབ་འདན། བྱང་ཡོལ་གསུངས་པའི་མཚན་ཉིད་
ཚང་ཞིང་། ཁྱད་པར་ཤར་ཐག་རིང་ཞིང་ཉི་མ་ཤར་སྔ་བ་ནི་རང་རྒྱུད་ལ་ཡོན་ཏན་སྐྱེ་
144

སླ་བ་མཚོན། གནས་རི་དངོས་ནི་བཅུ་གཅིག་ཞལ་གྱི་སྐུའི་དབྱིབས་ལ་མཚན་རྒྱལ་ཡུལ་
མགོ་ཟེར་བ་ནི། དུས་གསུམ་གྱི་རྒྱལ་བ་ཐམས་ཅད་བཞུགས་པའི་གནས་ཡུལ་ཡིན་པ་
མཚོན། གནས་ཀྱི་ལྟེ་བར་མགོན་པོ་གདོང་ཟེར་བ་ནི། ས་བཅུའི་མགོན་པོ་ལ་དྲེགས་
པ་ཕོ་རྒྱུད་ཀྱིས་བསྐོར་ཏེ་ཕྱི་ཡི་བར་ཆད་ནང་དུ་མི་གཏོང་བ་མཚོན། གནས་ཀྱི་གཤམ་
དུ་ལྷ་མོ་འགག་ཟེར་བ་ནི། འདོད་ཁམས་ལྷ་མོ་ལ་དྲེགས་པ་མོ་རྒྱུད་ཀྱི་འཁོར་གྱིས་
བསྐོར་ཏེ། ནང་གི་དངོས་གྲུབ་ཕྱིར་མི་ཡལ་བ་མཚོན། གནས་ཀྱི་མདུན་རི་གཏེར་བུམ་
གྱི་དབྱིབས་ནི། ཆོས་མཐུན་ལོངས་སྤྱོད་ཟད་མི་ཤེས་པ་སྟེར་བ་མཚོན། མིང་ལ་ཧོ་ཧཱི
མགོ་ཟེར་བ་ནི། དོན་འདོད་དགུར་བསྒྱུར་བའི་སྔགས་སྐད་ཡིན། གནས་ཀྱི་ནང་ཤྭ་བ་
ཡུ་མོས་ཤེའུ་སྐུང་བ་ལྟ་བུ་ནི། སྦས་ཡུལ་ནགས་ཁྲོད་དབེན་གནས་མཆོག་ཅེས་གསུངས་
པ་ལྟར་ཡིན་ནོ། །མདོར་ན་དབེན་གནས་ཉམས་དགའ་ཞིང་ཆོག་མི་ཤེས་པ་ལྟ་བུ་ཡོད་
པ་ནི་གནས་ཀྱི་ཡོན་ཏན་ཡིན་ནོ། །ཐུན་མོང་མ་ཡིན་པ་བཤད་པ་ལ་གཉིས་ལས། ནང་
ལྟར་ན་ཐུགས་རྗེ་ཆེན་པོའི་ཞིང་ཁམས་དངོས་ཡིན་ཏེ། འཕགས་པའི་སྐུ་གསུང་ཐུགས་
ཀྱི་རྟེན་གྱི་དབྱིབས་དང་རང་བྱོན་གྱི་རྣམ་པ་མང་ཞིང་། ཁྱད་པར་གསུང་རྟེན་ཡི་གེ་དྲུག་
མའི་རང་བྱོན་ངོ་མཚར་བ་མང་དུ་བཞུགས་པའི་བྱིན་རླབས་ཀྱིས། སྨྱུང་གནས་དང་མ་
ཎི་འདོན་པ་སོགས་ཚོགས་བསགས་སྒྲིབ་སྦྱོང་བྱས་ན་ཕན་ཡོན་དང་བྱིན་རླབས་ལྷག་
པར་ཆེ་བ་ཡིན་ནོ། །གསང་བ་ལྟར་ན་གནས་ཆེན་དེ་ཝི་ཀོ་ཏྲའི་གནས་གཉིས་པ་ལྟ་བུ་
ཡིན་ཏེ། གདོད་མ་ནས་དཔའ་བོ་མཁའ་འགྲོ་ཐམས་ཅད་ངང་གིས་འདུ་བའི་ལྟས་ལ་
གནས་འདི་བདག་བཟུང་མེད་དུས་ཀྱང་། རྫིའུ་ལ་སོགས་པས་རྔ་སྒྲ་དང་དུང་སྐད་དྲིལ་
བུའི་སྒྲ་སོགས་རྒྱུན་ཆད་མེད་པར་ཐོས་རྒྱུ་ཡོད་ཅེས་རྒན་རབས་རྣམས་ལས་ཐོས་ཤིང་།
j45

ཕྱིས་སུའང་སྐབས་རེར་ཐོས་རྒྱུ་ཡོད་ལ། དུས་བཟང་རྣམས་ལ་འཇའ་འོད་ཀྱི་གུར་དང་།
མེ་ཏོག་གི་ཆར་པ་བབས་རྒྱུ་ཡོད་ཅིང་། ཁྱད་པར་གོང་དུ་སྨོས་པའི་མགོན་པོ་གདོང་དང་།
ལྷ་མོའི་མཁར་རྣམས་དཔའ་བོ་མཁའ་འགྲོའི་ཕོ་བྲང་མངོན་སུམ་ཡིན་པས་དག་སྣང་
དང་མོས་གུས་ཡོད་པའི་རྣལ་འབྱོར་པ་རྣམས་ནི་སྐལ་བ་བཟང་ཞིང་བྱིན་རླབས་དང་དངོས་
གྲུབ་ཀྱི་གཏེར་མཛོད་ཆེན་པོ་ཐོབ་པའི་གནས་ཡིན་ཞིང་། མཐའ་ན་གནས་འབྲེལ་བྱེད་
པ་དང་ཕྱག་བསྐོར་ཙམ་བྱེད་པ་རྣམས་ལ་ཕན་ཡོན་བསམ་གྱིས་མི་ཁྱབ་པ་འབྱུང་ངོ་། །
ཁོ་བོ་བན་རྒན་ཡང་སྐྱེས་སྦྱང་དམན་ཅིང་ཡོན་ཏན་པདྨའི་རྩ་བ་ལྟར་ཕྲ་ཞིང་དཀོན་ཀྱང་
ཆུང་ནས་དཀོན་མཆོག་ལ་བློ་གཏད་བྱེད་ཁུལ་ལགས་པས། དགོན་ཆེན་སྤར་ཁང་གི་
ངོར་ཆེན་མདུན་ནས་སྒྲུབ་པའི་རྒྱལ་མཚན་འཛུགས་པའི་དམ་བཅའ་དང་གསོལ་བཏབ་
བགྱིས་པས་ཐུགས་དགྱེས་པའི་རྟགས་མཚན་ལེགས་ཤིང་། ཡར་ཡང་སྟེ་མགོན་གཟིགས་
མགོན་པོའི་མདུན་ནས་བརྟག་སྒྲིལ་དང་དངོས་ཉམས་རྨི་ལམ་ཐམས་ཅད་ལ་གནས་འདི་
ཡང་ཡང་བསམ་ཞིང་། རང་ཡང་སེམས་ཐག་བཅད་དེ་འདུག་གནས་བྱས་པས། ཐོས་
བསམ་སྒོམ་སྒྲུབ་འཆད་ཉན་སྤེལ་གསུམ་བྱེད་ཁུལ་ཐམས་ཅད་ལ་ཅི་བསམ་འགྲུབ་ཅིང་།
གེགས་མེད་མཐར་ཕྱིན་བྱུང་བས་གནས་ལ་ཡིད་ཆེས་ཁུང་བཙུན་གྱི་དད་གུས་རྙེད་པ་
ཡིན་ནོ། །དེ་སྔོན་གྱི་གནས་འཛིན་སྒྲུབ་པ་པོ་འདས་པ་རྣམས་ཀྱང་ཚེ་དང་སྒྲུབ་པ་མཉམ་
པ་ཤ་སྟག་བྱུང་སོང་ངོ་། །གནས་བདག་ལྷ་མོ་འདི་ཡང་འདོད་ཁམས་མའི་རྣམ་འཕྲུལ་
ལས་གཞན་མ་ཡིན་ནོ། །
འདིར་སྨྲས་པ། དྲི་ཞིམ་ལྷ་ཤུག་མ་གད་གོས་ཀྱིས་བཀླུབས། །ཡན་ལག་བརྒྱད་
ལྡན་འབབ་ཆུ་རྫིང་བུས་བརྒྱན། །ཤེལ་དཀར་བྲག་གི་ལྕགས་རིས་མུ་ཁྱུད་བསྐོར། །སྦས་
146

ཡུལ་ནགས་ཁྲོད་དབེན་གནས་ཁྱོད་ལ་འདུད། །གནས་རི་རྒྱལ་ཡུལ་སངས་རྒྱས་ཞིང་
གི་མཛོད། །གནས་ཡི་ས་དབྱིབས་དུང་དཀར་ཆོས་ཀྱི་མཛོད། །མདུན་རི་གཏེར་བུམ་
ཆོས་མཐུན་ལོངས་སྤྱོད་མཛོད། །མཛོད་གསུམ་མངའ་བདག་གནས་ཆེན་ཁྱོད་ལ་འདུད། །
འཕགས་པའི་སྐུ་ཡི་བཀོད་པ་ལྷམ་མེར་བ། །གསུང་གི་བཀོད་པ་རང་བྱུང་ཡི་གེ་དྲུག །
ཐུགས་ཀྱི་བཀོད་པ་རྟེན་མཆོག་བྲག་ལ་བྱོན། །གནས་ཆེན་པོ་ཏ་ལགཉིས་ཁྱོད་ལ་འདུད། །
དེ་ཝི་ཀོ་ཏྲའི་གནས་ཆེན་མགྲོན་དུ་བོས། །དཔའ་བོ་མཁའ་འགྲོ་ནམ་མཁའི་སྤྲིན་བཞིན་
འདུས། །རང་བྱུང་རྔ་སྒྲ་འཇའ་འོད་མེ་ཏོག་ཆར། ། མ་མགོན་ལྕམ་དྲལ་གནས་སྲུང་
མཛད་ཁྱོད་འདུད། །དད་གུས་ཅན་ལ་བྱིན་རླབས་ཆར་བཞིན་འབེབས། །ལས་འཕྲོ་
ཅན་ལ་མཆོག་ཐུན་དངོས་གྲུབ་བསྩལ། །བརྩོན་འགྲུས་ཅན་ལ་ཉམས་རྟོགས་ཡོན་ཏན་
འཕེལ། །ཡིད་བཞིན་ནོར་འདྲའི་གནས་བཟང་ཁྱོད་ལ་འདུད། །གནས་ཆེན་པད་སྡོང་
བཞད་པའི་དྲི་བསུང་གིས། །སྐལ་ལྡན་བུང་བའི་ཡིད་ཀྱི་བརྟན་པ་འཕྲོག །གདམས་
ངག་སྦྲང་རྩིའི་བཅུད་ཀྱིས་ལེགས་མྱོས་ནས། །བཤད་སྒྲུབ་གླུ་དབྱངས་ཕྱོགས་བཅུར་
སྒྲོག་པར་ཤོག །ཅེས་གནས་བསྟོད་དང་བཅས་པའི་བྲག་ར་བདེ་གཤེགས་གླིང་གི་གནས་ཡིག་
ཟུར་ཙམ་འདི་ཡང་། རང་གི་སློབ་བུ་འདམ་ཐོག་ཚུལ་ཁྲིམས་དང་། ཧོར་བླ་ཀུན་དགའ་ཡོན་ཏན་
གཉིས་ནས་བཀྲ་ཤིས་པའི་ལྷ་རེག་བཅས་ཀྱིས་བསྐུལ་བ་ལྟར། བན་རྒན་འཇམ་དབྱངས་ཆོས་
ཀྱི་ཉི་མས་སྒྲོ་བཀུར་མ་མཆིས་པར་དུས་ཚེས་དགེ་བའི་ཉིན་བྲིས་སོ། །སརྦ་མངྒ་ལམ། དགེའོ། །
དགེའོ། །དགེའོ། །
147

ཧཱུྃ་ཧཱ༔ གུ་རུའི་བསྒྲུབ་གནས་ར་རུ་ཞེས་ཤེལ་རི་ལྷ་ཡི་གཞལ་ཡས་
ཀྱི་དཀར་ཆག་ཚོར་བ་རང་གྲོལ་
ཞེས་བྱ་བ་བཞུགས་སོ༔
གུ་རུ་པདྨ་སིདྡྷི་ཧཱུཾ་ཧཱི༔ འོག་མིན་མཁའ་སྤྱོད་གཞོམ་མེད་རྡོ་རྗེའི་ཞིང་༔ རིག་སྟོང་སྟོན་
པ་ཀུན་བཟང་པདྨ་འབྱུང་༔ ལྷུན་གྲུབ་མགོན་མཆོག་དྲུག་ཅུ་རྩ་གཉིས་སོགསཿ དབྱིངས་
རིག་དབྱེར་མེད་སྟོན་མཆོག་བཅུ་གསུམ་པོ༔ གདོད་ནས་རྣམ་དག་དགུ་ལྡན་བླ་མ་ཀུན༔
རྣམ་ཀུན་འབྲལ་མེད་ངང་རྫོགས་སྤྱི་བོས་མཆོད༔ རྒྱལ་བ་ཀུན་འདུས་རིག་འཛིན་པདྨ་
ཞེས༔ ཞིང་ཀུན་ཉི་ཟླ་ནོར་བུ་ལྟར་གྲགས་པའི༔ གཞོམ་མེད་རྡོ་རྗེའི་སྐུ་མཆོག་དེ༔ བོད་
ཡུལ་ཆོས་རྒྱལ་འཇམ་དབྱངས་རྣམ་སྤྲུལ་པ༔ འཁོར་ལོས་བསྒྱུར་རྒྱལ་ཁྲི་སྲོང་ལྡེའུ་
བཙན་གྱིས༔ བོད་འདིར་སྤྱན་དྲངས་ས་གཞི་བྱིན་རླབས་ནསཿ བོད་ཁམས་ལྷ་སྲིན་
བཏུལ་ནས་བསམ་ཡས་བཞེངས༔ དམ་པའི་ཆོས་བསྒྱུར་གྲུབ་ཐོབ་ལུང་པ་བཀང་༔ བོད་
ཁམས་གངས་ཆེན་རི་བྲག་ཐམས་ཅད་ཀུན༔ བསྒྲུབ་པའི་གནས་བྱིན་སྐུ་གསུང་ཐུགས་
ཡོན་གྱི༔ མཆོག་གི་དངོས་གྲུབ་བརྙེས་པའི་གནས་མཆོག་ནི༔ ཚོར་གྲོལ་འཕྲད་ཚད་
དྲན་གྲོལ་རེག་གྲོལ་གྱི༔ ཕྱི་དང་ནང་གསང་བ་ཡི༔ རང་བྱུང་གནས་མཆོག་དཔག་མེད་
གབ་སྦས་མཛད༔ འཇིག་རྟེན་དང་ནི་ཡེ་ཤེས་ལས་གྲུབ་པའི༔ དཔལ་མགོན་སྔགས་
བདག་ཚོགས་ལ་གཏེར་དུ་གཏད༔ མ་འོངས་ཚེ་ན་སྐལ་ལྡན་ལས་ཅན་ལཿ མངོན་སུམ་
148

ལུང་བསྟན་རིམ་བཞིན་གསང་གཏེར་སྒོ་འབྱེད་ནས༔ སྐྱེ་འགྲོ་བདེ་ལྡན་ནད་མུག་མཚོན་
འཁྲུགས་ཀུན༔ མྱུར་བཟློག་སྐལ་ལྡན་ཕོ་མོ་ཀུན༔ མཆོག་ཐུན་དངོས་གྲུབ་ཐོབ་པའི་
སྨོན་ལམ་རྒྱ་ཡིས་གདབ༔ བོད་ཡུལ་ཁ་བའི་རི་ལྗོངས་འདིར༔ རིག་འཛིན་ཆེན་པོ་
པདྨ་འབྱུང་གནས་ཀྱིས༔ འགྲོ་དྲུག་སེམས་ཅན་བདེ་བླག་གཏོང་ཕྱིར་དུ༔ སྐུ་གསུང་
ཐུགས་ཡོན་ཕྲིན་ལས་གནས་ལྔ་དང་༔ ཕུག་བཞི་རྫོངས་བརྒྱད་ལ་སོགས་ཡབ་ཡུམ་
གྱི༔ གཏེར་གནས་དཔག་མེད་བརྗོད་འདས་ལས༔ ཁྱད་པར་མཆོག་གི་སྒྲུབ་གནས་
བཞི་པོ་ནི༔ པད་ཞྭ་ཕུག་དང་མཚུར་ཕུག་དང་༔ ར་རུ་ཕུག་དང་སྐོས་ཕུག་ལསཿ འདི་
སངས་རྒྱས་ཀུན་དངོས་མ་ཧཱ་གུ་རུ་ཉིད༔ ཟླ་གཅིག་བཞུགས་ནས་ར་རུ་ཕུག་ཅེས་གྲཊ༔
ཕུག་གསུམ་བཀའ་སྲུང་ལྷ་སྨན་རྐྱ་བརྒྱད་ཡིན༔ ལྷུན་གྲུབ་གནས་ལྔའི་ནང་ནས་ཆེ་མཆོག་
ཧེ་རུ་ཀཿ བདུད་རྩི་ཡོན་ཏན་བསྒྲུབས་པའི་གནས་མཆོག་ཡིན༔ ཡབ་ཡུམ་གཉིས་ལས་
འདི་ཉིད་ཡབ་གནས་ཡིན༔ གནས་འདིའི་ཕྱི་ཡི་སྒོ་སྲུང་ནི༔ ཤར་གྱི་སྒོ་སྲུང་རྟ་གདོང་
དཀར་མོ་ཡིན༔ ལྷོ་ཡི་སྒོ་སྲུང་ཕག་གདོང་སེར་མོ་ཡིན༔ ནུབ་ཀྱི་སྒོ་སྲུང་ཁྱུང་གདོང་
དམར་མོ་ཡིན༔ བྱང་གི་སྒོ་སྲུང་སྤྲུལ་གདོང་ལྗང་མོ་ཡིན༔ ནང་གི་སྒོ་སྲུང་དྲང་སྲོང་
གཟའ་བདུད་དང་༔ བཙན་རྗེ་ཤུ་བ་ལག་དམར་དང་༔ ཀླུ་བདུད་ནག་པོ་དུག་གི་སྤུ་གྲི་
ཡིན༔ གསང་བའི་བཀའ་སྲུང་ལྷོ་བཙན་ནག་པོ་ཡིན༔ དེ་ནས་སྒོ་ལོགས་ཡར་གྱི་གཡོན་
ཕྱོགས་སུ༔ ནང་གི་བཀའ་སྲུང་གཟའ་བདུད་ཆེན་པོའི་སྐུ་དང་༔ ཀླུ་བདུད་དུག་གི་སྤུ་
གྲིའི་སྐུ་དང་༔ བཙན་རྗེ་ཤུ་བ་ལག་དམར་གྱི་སྐུ་དང་༔ རང་རང་གི་བཀའ་འཁོར་དཔག་
ཏུ་མེད་པའི་ལྷ་ཚོགས་བཞུགས༔ དེའི་གོང་དུ་གསང་བའི་སྲུང་མ་ནི༔ ལྷོ་བཙན་ནག་པོ་
149

ཡབ་ཡུམ་བཀའ་འཁོར་དང་བཅས་པའི་ལྷ་ཚོགས་རྣམས་གསལ་བར་བཞུགས༔ དེའི་
མདུན་དུ་མཚོན་ཆའི་རིགས་བྱེད་ཕུལ་ཞིང་སྨོན་ལམ་བཟང་པོ་བཏབ་ན་དུས་འཁྲུགས་
མཚོན་གྱི་བསྐལ་པ་ཞི་བའི་རྟེན་འབྲེལ་ཡོད༔ དེའི་གོང་དུ་དཔལ་གསང་བ་འདུས་པ་
འཇམ་དཔའི་རྡོ་རྗེའི་ལྷ་ཚོགས་དང་༔ དེའི་གོང་དུ་འཕགས་མཆོག་ཐུགས་རྗེ་ཆེན་པོ་
འཇིག་རྟེན་དབང་ཕྱུག་གི་ལྷ་ཚོགས་རྣམས་དང་༔ དེའི་གོང་དུ་དཔལ་དུས་ཀྱི་འཁོར་
ལོའི་ལྷ་ཚོགས་རྣམས་དང་༔ དེའི་གོང་དུ་ཡི་དམ་དགྱེས་པ་རྡོ་རྗེ་བཀའ་བབ་བཞིའི་ལྷ་
ཚོགས་རྣམས་གསལ་བར་བཞུགས༔ དེའི་གོང་དུ་ཕུར་པ་འཕྲིན་ལས་ཀྱི་ལྷ་ཚོགས་
རྣམས་དང་༔ དེའི་གོང་དུ་ཆེ་མཆོག་ཡོན་ཏན་གྱི་ལྷ་ཚོགས་རྣམས་དང་༔ དེའི་གོང་དུ་
ཡང་དག་ཐུགས་ཀྱི་ལྷ་ཚོགས་རྣམས་དང་༔ དེའི་གོང་དུ་པདྨ་གསུང་གི་ལྷ་ཚོགས་རྣམས་
དང་༔ དེའི་གོང་དུ་འཇམ་དཔལ་སྐུ་ཡི་ལྷ་ཚོགས་རྣམས་བཞུགས༔ དེའི་གོང་དུ་ཇོ་བོ་
ཁ་སར་པཱ་ཎིའི་ལྷ་ཚོགས་རྣམས་དང་༔ ཐུབ་པ་གྲོང་ཁྱེར་གྱི་ལྷ་ཚོགས་རྣམས་དང་༔ ཇོ་
བོ་མི་འགྲོ་གསུང་བྱོན་གྱི་ལྷ་ཚོགས་རྣམས་བཞུགས༔ དེའི་གོང་དུ་ཇོ་བོ་མི་བསྐྱོད་རྡོ་
རྗེའི་ལྷ་ཚོགས་བཞུགས༔ དེའི་གོང་དུ་རྒྱལ་བ་རིགས་ལྔ་ཐུབ་པ་དྲུག་གི་ལྷ་ཚོགས་རྣམས་
བཞུགས༔ དེའི་མཁའ་ལ་རྒྱ་གར་གྱི་རིག་འཛིན་བརྒྱད༔ བོད་ཀྱི་མཁས་གྲུབ་བརྒྱད༔
གཞན་ཡང་ལོ་པཎ་གྱི་སྐུ་རྣམས་གསལ་བར་བཞུགས༔ དེའི་གོང་དུ་རིག་འཛིན་ཆེན་
པོ་པདྨ་འབྱུང་གནས་ལ་འཁོར་རྗེ་འབངས་ཉེར་ལྔས་བསྐོར་བའི་ཚུལ་དང་༔ ཨོ་རྒྱན་
རིན་པོ་ཆེ་ལྷོ་ནུབ་ཏུ་གཤེགས་ཁར་མན་ར་བས་མཚན་བཟང་གི་བརྡ་བསྟོད་སུམ་ཅུ་རྩ་
བདུན་ཕུལ་དང་ དེའི་གོང་དུ་ཐུབ་པ་ཆོས་གཉེར་གྱི་ལྷ་ཚོགས་དང་༔ གཞན་ཡང་ལྷ་
150

ཚོགས་དཔག་མེད་བཞུགསཿ དེའི་གོང་དུ་བྱང་ཕྱོགས་ལྕང་ལོ་ཅན་གྱི་ཚུལ་དང་གསང་
བའི་བདག་པོ་འཁོར་ལོ་ཆེན་པོའི་ལྷ་ཚོགས་རྣམས་དང་༔ དེའི་གོང་དུ་གཡུ་ལོ་བཀོད་
པའི་ཞིང་མཆོག་ན༔ རྗེ་བཙུན་སྒྲོལ་མ་ཉེར་གཅིག་གི་ལྷ་ཚོགས་རྣམས་དང་༔ དེའི་གོང་
དུ་ཕོ་བྲང་རི་བོ་པོ་ཏ་ལ་མ་རུ་འཕགས་མཆོག་ཆེན་པོའི་ལྷ་ཚོགས་རྣམས་དང་༔ སངས་
རྒྱས་སྣང་བ་མཐའ་ཡས་ཀྱི་ལྷ་ཚོགས་རྣམས་བཞུགས༔ དེའི་གོང་དུ་མཉམ་མེད་ཤཱཀྱའི་
རྒྱལ་པོ་ལ་བསྐལ་བཟང་སངས་རྒྱས་སྟོང་རྩ་གཉིས་ཀྱི་ལྷ་ཚོགས་དང་ གཞན་ཡང་
ལྷ་ཚོགས་རྣམས་ཀྱིས་བསྐོར་ནས་བཞུགས༔ དེའི་གོང་དུ་ཨོ་རྒྱན་རིན་པོ་ཆེ་དྷ་ན་ཀོ་
ཤའི་མཚོ་གླིང་དུ་རང་བྱུང་པདྨའི་སྙིང་པོ་ལས་སྐུ་འཁྲུངས་ནས༔ ཆོས་རྒྱལ་དྲི་མེད་
ཨིནྡྲ་བྷཱུ་ཏིས༔ ལྷུན་གྲུབ་ཕོ་བྲང་ཐོར་ཅོག་དགུ་ལྡན་གྱི་དབུས་སུ༔ ཨོ་རྒྱན་རིན་པོ་ཆེ་
སྤྱན་དྲངས་ནས་གསེར་ཁྲི་རིན་ཆེན་སྣ་བདུན་གྱི་སྟེང་དུ་བཞུགས་སུ་གསོལ་ནས༔ རྒྱལ་
སྲིད་ཕུལ་ཚུལ་དང་༔ རིག་འཛིན་ཆེན་པོ་པདྨ་འབྱུང་གནས་ཉིད༔ ཟ་ཧོར་རྒྱལ་པོས་མེ་
ལ་བསྲེགས་པའི་ཚེ༔ མེ་དཔུང་མཚོར་བསྒྱུར་མཚོ་ཆེན་པདྨ་རྒྱས་པའི་དབུས༔ སྐུ་ནི་
བསིལ་ཚུལ་ཟིལ་པ་ཕྲུམ་མེར་བཞུགས༔ ཡ་མཚན་རྨད་བྱུང་རྫུ་འཕྲུལ་བསྟན་ཚུལ་དང་༔
གཞན་ཡང་ལྷ་ཚོགས་དཔག་མེད་བཞུགས༔ དེའི་གོང་དུ་འཆི་མེད་ཚེ་ཡི་ལྷ་ཚོགས་
རྣམས་དང་༔ ཚེ་ཆུ་བྷནྡྷ་རྣམས་གསལ་བར་བཞུགསཿ དེའི་གོང་དུ་རྒྱལ་བ་ཞི་ཁྲོ་རབ་
འབྱམས་ཀྱི་ལྷ་ཚོགས་རྣམས་དང་༔ སངས་རྒྱས་དཔའ་བོ་བཅུ་གསུམ་ལ་རང་རང་གི་
ལྷ་ཚོགས་དཔག་ཏུ་མེད་པ་རྣམས་ཀྱིས་བསྐོར་ནས་བཞུགས༔ དེའི་མཁའ་ལ་བཅོམ་
ལྡན་འདས་རྡོ་རྗེ་ཁྲོས་མ་ནག་མོའི་ལྷ་ཚོགས་རྣམས་དང་༔ དེའི་གོང་དུ་ཆོས་སྐུ་ཀུན་
151

བཟང་ཡབ་ཡུམ་ལ་རྒྱལ་བ་དགོངས་བརྒྱུད་ཀྱི་ལྷ་ཚོགས་རྣམས་ཀྱིས་བསྐོར་ནས་བཞུགས༔
དེ་ནས་གཡོན་ཕྱོགས་ནས་མར་འཇམ་དཔལ་ཨ་ར་པ་ཙ་ལྷ་ལྔའི་ལྷ་ཚོགས་རྣམས་དང་༔
མཉམ་མེད་ཤཱཀྱའི་རྒྱལ་པོའི་སྐྱེས་རབས་བརྒྱ་རྩའི་ཚུལ་རྣམས་གསལ་བར་བཞུགས
དེའི་འོག་ན་སངས་རྒྱས་ཐོད་པ་དུམ་བུའི་ལྷ་ཚོགས་རྣམས་དང་༔ འཇམ་དཔལ་གཤིན་
རྗེ་གཤེད་དམར་པོའི་ལྷ་ཚོགས་རྣམས་དང་༔ དེའི་མདུན་གྱི་ནམ་མཁའ་ལ་སྤྲུལ་པའི་
སྐུ་དགའ་རབ་རྡོ་རྗེ་ལ་མཁའ་འགྲོ་སྡེ་ལྔས་བསྐོར་བའི་ཚུལ་དང་༔ སློབ་དཔོན་འཇམ་
དཔལ་བཤེས་གཉེན་ལ་སྐུ་ཡི་བརྒྱུད་པའི་བླ་མ་རྣམས་དང་༔ རིག་འཛིན་ཤྲཱི་སེངྷ་ལ་
རྫོགས་ཆེན་བརྒྱུད་པའི་བླ་མ་རྣམས་ཀྱིས་བསྐོར་བའི་ཚུལ་དང་ གཞན་ཡང་ལྷ་ཚོགས་
དཔག་མེད་བཞུགས༔ དེའི་འོག་ན་ཐུགས་རྗེ་ཆེན་པོ་ཡེ་ཤེས་འོད་མཆོག་གི་ལྷ་ཚོགས་
རྣམས་དང་༔ ཨོ་རྒྱན་ཡབ་ཡུམ་གྱི་ཞབས་རྗེས༔ མ་ཧཱ་མཱ་ཡའི་ལྷ་ཚོགས་རྣམས་དང་༔
གཤེན་རྗེ་དགྲ་ནག་གི་ལྷ་ཚོགས་རྣམས་དང་༔ གཤིན་རྗེ་གདོང་དྲུག་གི་ལྷ་ཚོགས་རྣམས་
དང༌ དེའི་མཁའ་ལ་བདེ་གཤེགས་གཙུག་ཏོར་ཅན་གྱི་ལྷ་ཚོགས་རྣམས་གསལ་བར་
བཞུགས་སོ༔ དེའི་མདུན་དཀྱིལ་ན་ཀླུ་མི་མགོན་དཀར་པོ་ལ་ཀླུ་ཆེན་བརྒྱད་ཀྱིས་བསྐོར་
ནས་བཞུགས༔ དེ་ལ་སྨོན་ལམ་གང་བཏབ་འགྲུབ༔ དེའི་འོག་ཏུ་ཞི་ཁྲོ་སྒྱུ་འཕྲུལ་གྱི་
ལྷ་ཚོགས་རྣམས་དང་༔ ཞི་ཁྲོ་གསང་བ་འདུས་པའི་ལྷ་ཚོགས་རྣམས་དང་༔ ཞི་ཁྲོ་གསང་
བ་ཐུགས་ཐིག་གི་ལྷ་ཚོགས་རྣམས་དང་༔ ཞི་ཁྲོ་གསང་བ་ལམ་རིམ་གྱི་ལྷ་ཚོགས་རྣམས་
དང་ དེའི་མཁའ་ལ་སློབ་དཔོན་གསང་བ་ཡེ་ཤེས་ལ་སྒྱུ་འཕྲུལ་བརྒྱུད་པའི་ལྷ་ཚོགས་
རྣམས་ཀྱིས་བསྐོར་བའི་ཚུལ་དང་༔ མགོན་པོ་ཀླུ་སྒྲུབ་སྙིང་པོ་ལ་རྒྱན་དྲུག་མཆོག་བརྒྱད་
152

དང་ གཞན་ཡང་པཎ་གྲུབ་རྣམས་ཀྱིས་བསྐོར་བའི་ཚུལ་རྣམས་བཞུགས༔ དེའི་འོག་
ཏུ་ལྷ་ཆེན་ཚོགས་བདག་གླང་སྣ་ཅན་གྱི་ལྷ་ཚོགས་དང་༔ འཇམ་དཔལ་སྨྲ་བའི་སེངྒེའི་
ལྷ་ཚོགས་རྣམས་དང་༔ སྒྲོལ་མ་འཇིགས་པ་བརྒྱད་སྐྱོབས་ཀྱི་ལྷ་ཚོགས་རྣམས་གསལ་
བར་བཞུགས༔ དེ་འོག་འདུས་མདོ་ལྟེ་བ་སྤྲུལ་འཁོར་གཤིན་རྗེའི་དོང་ཁ་དང་༔ བར་
དོའི་འཕྲང་ལམ་དེར་རིགས་དྲུག་འོག་མ་གསུམ་གྱི་སྣང་ཚུལ་རྣམས་ཡོད༔ དེ་ནས་ཡར་
རྐྱང་མའི་ནང་དུ་བཞུགས་པའི་ཚེ༔ ཐུགས་རྗེ་ཆེན་པོ་འཁོར་བ་ལས་སྒྲོལ་གྱི་ལྷ་ཚོགས་
བཞུགས༔ དེའི་གོང་དུ་ཐུགས་རྗེ་ཆེན་པོ་པདྨ་རྒྱལ་པོའི་ལྷ༔ དེའི་གོང་དུ་ཐུགས་རྗེ་ཆེན་
པོ་ངན་སོང་ཀུན་སྐྱོབ་ཀྱི་ལྷ་ཚོགས་བཞུགས༔ དེའི་གོང་དུ་ཐུགས་རྗེ་ཆེན་པོ་འགྲོ་བ་
ཀུན་སྒྲོལ་གྱི་ལྷ་ཚོགས་བཞུགསཿ དེའི་གོང་དུ་ཐུགས་རྗེ་ཆེན་པོ་ན་རག་དོང་སྤྲུག་གི་
ལྷ་ཚོགས་རྣམས་བཞུཊ༔ དེའི་གོང་དུ་ཐུགས་རྗེ་ཆེན་པོ་པདྨ་ཞི་ཁྲོའི་ལྷ་ཚོགས་བཞུགས
དེའི་གོང་དུ་མཁའ་འགྲོ་མ་དྲྭ་བ་གདམས་པའི་ལྷ་ཚོགས་བཞུགས༔ དེའི་གོང་དུ་རྡོ་རྗེ་
གདན་བཞིའི་ལྷ་ཚོགས་རྣམས་བཞུགས༔ དེའི་གོང་དུ་བདེ་མཆོག་མཁའ་འགྲོ་རྒྱ་མཚོའི་
ལྷ་ཚོགས་རྣམས་དང་༔ དེའི་གོང་དུ་རིགས་གསུམ་མགོན་པོའི་ལྷ་ཚོགས་དང་༔ དེའི་
གོང་དུ་ཆོས་སྐུ་རྡོ་རྗེ་འཆང་ཆེན་ལ་བྱང་ཆུབ་སེམས་དཔའ་ཉེ་བའི་སྲས་ཆེན་བརྒྱད་ཀྱིས་
བསྐོར་བའི་ཚུལ་དང་ དེའི་གོང་དུ་ཡི་དམ་རྟ་ཕག་ཡབ་ཡུམ་གྱི་སྐུ་དང་ དེའི་གོང་དུ་
མཉམ་མེད་ཤཱཀྱའི་དབང་པོ་ལ་འཁོར་གནས་བརྟན་བཅུ་དྲུག་གིས་བསྐོར་བ་བཞུགས
རིག་འཛིན་ཆེན་པོ་པདྨ་འབྱུང་གནས་ལ་འཁོར་ཐོད་ཕྲེང་སྡེ་ལྔ་དང་༔ འགྲོ་འདུལ་གྱི་
གུ་རུ་སྤྲུལ་པའི་མཚན་མཆོག་བརྒྱད༔ རྗེ་འབངས་ཉི་ཤུ་རྩ་ལྔ༔ དཔའ་བོ་གིང་ཆེན་སྡེ་
153

བཞིས་བསྐོར་བ་བཞུགས༔ 
དེའི་གོང་དུ་ཞི་ཁྲོ་གསང་བ་ཡང་རྫོགས་ཀྱི་ལྷ་ཚོགས་རྣམས་
དང་ 
དེའི་མདུན་གྱི་ནམ་མཁའ་ལ་པཎ་ཆེན་བི་མ་ལ་མི་ཏྲ་ལ་ཡོན་ཏན་བརྒྱུད་པའི་བླ་
མ་རྣམས་ཀྱིས་བསྐོར་ནས་བཞུགས་པའི་ཚུལ་དང་༔ 
རྟ་མགྲིན་ཡང་གསང་ཁྲོས་པའི་
ལྷ་ཚོགས་རྣམས་དང་༔ 
ཚེ་དཔག་མེད་ཡང་གསང་འདུས་པའི་ལྷ་ཚོགས་རྣམས་དང་༔
དེའི་གོང་དུ་ཀུན་བཟང་ཡབ་ཡུམ་ལ་མགོན་མཆོག་དྲུག་ཅུ་རྩ་གཉིས་ཀྱིས་བསྐོར་བའི་
ཚུལ་དང་ 
དེའི་གོང་དུ་མཁའ་སྤྱོད་གཞོམ་མེད་ཐིག་ལེའི་གཞལ་ཡས་སུ༔ རིག་འཛིན་
གྲུབ་ཐོབ་རྒྱལ་བ་རྒྱ་མཚོའི་ལྷ་ཚོགས་རྣམས་གསལ་བར་བཞུགས༔ 
དེའི་འོག་ཏུ་ཡི་དམ་
དབང་དྲག་པདྨ་རྡོ་རྗེ་རྩལ་གྱི་ལྷ་ཚོགས་རྣམས་དང་ 
དེའི་མདུན་དུ་རིག་འཛིན་དཔའ་
བོ་མཁའ་འགྲོ་རྣམས་ཀྱི་ཚོགས་ཟན་ཡོད༔ 
དེ་ནས་གཡོན་ཕྱོཊ་ནས་མར་དཀྱིལ་འཁོར་
གཙོ་མཆོག་པདྨ་བཛྲ་རྩལ་སོགས་བླ་མ་དགོངས་པ་འདུས་པའི་ལྷ་ཚོགས་ལྔ་བརྒྱ་ལྔ་བཅུ་
རྩ་བརྒྱད་ཀྱི་སྐུ་རྣམས་གསལ་བར་བཞུགས༔ 
དེའི་མདུན་གྱི་མཁའ་ལ་སློབ་དཔོན་ཧཱུཾ་
ཀ་ར་ལ་རྡོར་དབྱིངས་བརྒྱུད་པའི་བླ་མ་རྣམས་ཀྱིས་བསྐོར་ནས་བཞུགས༔ 
དེའི་གོང་
དུ་རིག་འཛིན་མཚོ་སྐྱེས་རྡོ་རྗེ་ལ་གསང་བ་ཐུཊ་ཐིག་ལྷ་ཚོགས་རྣམས་ཀྱིས་བསྐོར་ནས་
བཞུགསཿ 
མཚོ་སྐྱེས་རྡོ་རྗེའི་གཡོན་དུ་ནུབ་ཕྱོགས་པདྨ་བརྩེགས་པའི་ཞིང་ཁམས་སུ༔
མགོན་པོ་ཚེ་དཔག་མེད་མགོན་ལ༔ ཚེ་བདག་རྒྱལ་བ་རིགས་ལྔ༔ ཚེའི་ལྷ་མོ་མགྱོགས་
མ་བཞི༔ སྒོ་མ་བཞི་སོགས་གསལ་བར་བཞུགསཿ 
དེའི་འོག་ཏུ་བདེ་གཤེགས་འདུས་
པ་བསྐྱེད་རྫོགས་ཆེན་མོ༔ 
སྒྲུབ་ཆེན་བཀའ་བརྒྱད་ཀྱི་ལྷ་ཚོགས་བདུན་བརྒྱ་ཉེར་ལྔས་
བསྐོར་ནས་བཞུགས༔ 
དེའི་མདུན་དུ་པདྨ་འབྱུང་གནས་ཀྱི་ཕྱག་རྔ་གསང་བ་འབྲུག་
154

གྲགས་དང་༔ ཡི་དམ་སམ་བྷུ་ཊིའི་ལྷ་ཚོགས་དང་༔ རྡོ་རྗེ་གུར་གྱི་ལྷ་ཚོགས་དང་༔ གསང་
བ་འདུས་པ་མི་བསྐྱོད་པའི་ལྷ་ཚོགས་རྣམས་བཞུགསཿ དེའི་འོག་ཏུ་ཡི་དམ་རྡོ་རྗེ་ཕག་
མོའི་ལྷ་ཚོགས་བཞུགས༔ དེའི་མདུན་གྱི་ནམ་མཁའ་ལ་ཆོས་སྐུ་ཡུམ་ཆེན་མོ་ལ་གསང་
བ་ཡེ་ཤེས་ཀྱི་དྷཀྐི་མ་ལ་སོགས་པ་དུས་གསུམ་རྒྱལ་བའི་ཡུམ་གྱུར་མ་རྣམས་ཀྱིས་བསྐོར་
ནས་བཞུགས༔ དེའི་འོག་ཏུ་དཔལ་ལྡན་གུར་གྱི་མགོན་པོའི་ལྷ་ཚོགས་རྣམས་དང་༔
རྒྱལ་ཆེན་རྣམ་ཐོས་སྲས་ལ་འཁོར་གནོད་སྦྱིན་རྐྱ་བརྒྱད་ཀྱི་ལྷ་ཚོགས་རྣམས་ཀྱིས་བསྐོར་
ནས་བཞུགས་པའི་ཚུལ་དང་༔ དེའི་འོག་ཏུ་ནོར་བདག་ཛཾ་བྷ་ལ་དམར་པོ་ལ་འཁོར་
གནོད་སྦྱིན་ནོར་ལྷ་རྒྱ་མཚོས་བསྐོར་ནས་བཞུགས༔ དེའི་འོག་ཏུ་ཕྱིའི་ར་བ་ལཿ འབྲང་
རྗེ་རྒྱལ་བ་ཐོད་དཀར་ལ་འཁོར་དུ་རྟ་དཀར་ཅན་གྱི་ལྷ་ཚོགས་དཔག་ཏུ་མེད་པ་རྣམས་
ཀྱིས་བསྐོར་ནས་བཞུགས༔ དེ་རྣམས་ཀྱི་མདུན་དུ་རཏྟའི་རིགས་བྱེད་རྣམས་ཀྱིས་མཎྜལ་
ཕུལ་ན༔ འདོད་དགུ་ལོངས་སྤྱོད་ཀྱི་དངོས་གྲུབ་ཐོབ་པར་འགྱུརཿ གནས་དེའི་མདུན་
རྒྱབ་གཡས་གཡོན་རྣམས་སུ་རིག་འཛིན་ཆེན་པོ་པདྨ་འབྱུང་གནས་ལ་འཁོར་སྤྲུལ་པའི་
རྗེ་འབངས་གྲོགས་དང་བཅས་པ་རྣམས་ཀྱི་ཕྱག་ཞབས་ཀྱི་རྗེས་དང་༔ གཞན་ཡང་
རིག་འཛིན་དཔའ་བོ་མཁའ་འགྲོ་མ་རྣམས་ཀྱི་རྫུ་འཕྲུལ་གྱི་ཞབས་རྗེས་དཔག་མེད་ཡོད༔
གཞན་ཡང་གསུང་ཡིག་འབྲུ་རྣམ་བཅུ་དབང་ལྡན༔ བཛྲ་གུ་རུ་ཡིག་བཅུ་རྣམས་གསལ་
བར་བཞུགས༔ གཞན་ཡང་ཞལ་གཟིགས་ལྷ་ཚོཊ་རྣམས་ནམ་མཁའི་སྐར་ཚོགས་ལྟར་
བཞུགས༔ གུ་རུའི་གཏེར་ལུང་ལས་དམ་པ་ཆོས་ཀྱི་གཏེར་ཁ་མང་དུ་ཡོད་པར་གསུངས༔
གནས་དེའི་རི་ཉིད་ཀྱང་ཆེ་མཆོག་ཧེ་རུ་ཀའི་བསྐྱེད་རྫོགས་འབྲིང་པོའི་སྐུ་ལ༔ གནས་
155

འདིའི་ཕྱོགས་བཞི་རུ༔ 
མཆོག་གི་དངོས་གྲུབ་ཐོབ་པའི་ཞི་རྒྱས་དབང་དྲག་གི་སྒྲུབ་ཕུག་
ཡ་མཚན་པ་བཞི་ཡོདཿ 
ཡང་གནས་ཕྲན་བརྒྱ་རྩ་བརྒྱད་ཀྱིས་བསྐོར་ནས་ཡོད༔ 
ཡ་མཚན་
པའི་བརྡ་སྐད་བཛྲ་གུ་རུ་ཡིག་བཅུ་རྔ་དྲིལ་རྣམས་ཀྱི་སྒྲ་མངོན་སུམ་དུ་ཐོས་པ་དང་༔ 
དྲི་
ངད་དང་ལྡན་པའི་སྤོས་དྲི་འཁྱིལ་པ་རྣམས་ངེས་ཅན་དུ་འོང་༔ 
མདོར་ན་གནས་འདིའི་
རྡོ་རྡེའུ་རྩི་ཤིང་ནགས་ཚལ་ཐམས་ཅད་ཀུན༔ 
མ་དང་མཁའ་འགྲོ་རྣམས་ཀྱི་སྐུ་མངོན་
སུམ་དུ་གསལ༔ དེ་ཀུན་ལ་མི་མངོན་ལཿ ལས་ཅན་རྣམས་ལ་མངོན༔ ཁྱད་པར་དུ་
འཕགས་པའི་གནས་མཆོག་འདི་ཉིད་ལཿ 
ཚོགས་ཀྱི་འཁོར་ལོ་སུས་བསྐོར་བ༔ ཚེ་འདི་
ཉིད་ལ་རིག་འཛིན་ས་ལ་འགོད༔ 
གནས་མཆོག་འདི་ལ་སྣང་གསལ་སུས་ཕུལ་བ༔ འོད་
གསལ་འཕོ་བ་ཆེན་པོའི་སྐུ་འགྲུབ་འགྱུར 
གནས་མཆོག་འདི་ལ་དར་ཅོག་སུས་འཛུཊ་
པ༔ ཕོ་བྲང་རི་བོ་ཏ་ལར་སྐྱེ་བར་ངེས༔ 
གནས་མཆོག་འདི་ལ་ཕྱག་བསྐོར་སུས་འབྲེལ་
བཟ འཕྲལ་དང་ཡུན་གྱི་སྒྲིབ་བྱང་ནས༔ 
རིགས་དྲུག་འཁོར་བའི་སྒོ་ཁེག་འགྱུར༔ མདོར་
ན་གནས་མཆོག་འདི་ཉིད་ལཿ 
མཐོང་ཐོས་དྲན་རེག་སེམས་ཅན་ཀུན༔ དགེ་བའི་རིགས་
ཚོགས་གང་བསགས་པ༔ 
ཚེ་འདི་ཉིད་ལ་སྒྲིབ་ཚོགས་ཀུན་བྱང་ནསཿ ཀ་དག་གཞོམ་
མེད་འཇའ་སྐུར་འགྲུབ་པར་འགྱུར༔ 
གཞན་ཡང་གནས་འདིའི་ཆེ་བའི་ཡོན་ཏན་ནི༔
མགོན་པོ་འཇམ་དབྱངས་ཉིད་ཀྱིས་བརྗོད་དཀའ་བས༔ 
དུས་ངན་བློ་དམན་བདག་འདྲ་
ཡི༔ 
ལྕེ་ཡི་དབང་པོས་བརྗོད་དཀའ་སྨོས་ཅི་དགོས༔ 
གུ་རུའི་སྒྲུབ་གནས་ར་རུ་ཕུག་
ཅེས་གྲགས༔ ཤེལ་རི་ལྷུན་འགྲུབ་ལྷ་ཡི་གཞལ་ཡས་ཀྱི༔ 
དཀར་ཆག་ཚོར་བ་རང་གྲོལ་
འདི༔ གཏེར་ལུང་གསལ་བའི་མེ་ལོང་ཆེན་པོའི་བཀའ༔ 
མངོན་སུམ་ཉམས་སྣང་དག་
156

ལ་ནི༔ རིག་འཛིན་མཁའ་འགྲོའི་ལུང་བསྟན་སྣང་ཚུལ་བཞིན༔ ཤེལ་རི་ལྷུན་གྲུབ་ལྷ་
ཡི་གཞལ་ཡས་ཀྱི༔ གཡས་ཕྱོགས་ས་གཞི་པདྨ་འདབ་བརྒྱད་སྟེང་༔ འབྲི་རྒྱལ་ཆུ་བོ་
དལ་བབས་གཡོན་གྱི་ཕྱོགསཿ ཆོས་རྒྱལ་མི་དབང་རིག་འཛིན་དམ་པའི་དཔལ ཀརྨའི་
མཚན་འཛིན་རིག་འཛིན་དམ་པ་ཡི༔ ཕོ་བྲང་བདེ་ཆེན་དཔལ་བརྩེགས་མདུན་ཕྱོགས་
སཿ གསང་སྔགས་ཆོས་སྒར་རང་བྱུང་ལྷུན་འགྲུབ་དེརཿ གཡོ་མེད་རིག་འཛིན་བདུད་
འདུལ་རྡོ་རྗེ་ཡིས༔ རྩ་གསུམ་དམ་ཅན་རྒྱ་མཚོ་གསང་བའི་བཀའ་བསྒྲོས་ནས༔ རྣམ་
དཀར་ངོས་ན་གཡོ་མེད་ལེགས་བཀྲ་འདི༔ རྣམ་བཀོད་ཡི་གེའི་རིག་བྱེད་ནི༔ གར་
དབང་ཨོ་རྒྱན་ཉི་ཤར་རོ༔ དགེ་བས་འགྲོ་ཀུན་འཁོར་བ་དོང་སྤྲུག་ཤོག༔ ཕྱི་ནང་
ཞབས་རྗེས་བཙོག་རྣམས་དང་༔ སྒྲུབ་གནས་འདི་ཡི་ཕྱི་ནང་མདུན་རྒྱབ་ཏུ༔ རྟེན་
བཅས་རི་དྭགས་རིགས་བྱེད་ཐམས་ཅད་ལ༔ གནོད་བྱེད་དམ་ཉམས་སྡིག་ཅན་ཀུན༔
བཀའ་ཡི་སྲུང་མ་དམ་ཅན་ཁྱེད་རྣམས་ཀྱིས༔ སྲོག་རྩ་ཆོད་ལ་སྙིང་ཁྲག་ཐང་ལ་ཕོས
བཛྲ་ས་མཱ་ཡ༔
157

༄༅། །རྡོ་གྲུབ་རིན་པོ་ཆེའི་ཡང་སྤྲུལ་གཏེར་སྟོན་ཀུན་དགའ་སྨོན་
ལམ་གྱིས་བཀོད་པའི་གནས་ཡིག་བཞུགས་སོ། །
ཨེ་མ་ཧོ༔ ང་རྡོར་སྤྲུལ་པ་ཀུན་དགའ་སྨོན་ལམ་ངས༔ ལྕགས་ཁྱི་ཟླ་བ་དྲུག་པའི་ཚེས་
བཅུ་ཉིན༔ ཤེལ་རི་ལྷུན་འགྲུབ་གཞལ་ཡས་ཕུག༔ རིན་ཆེན་གཏེར་བུམ་སྦས་པའི་ཚེ༔
ཨོ་རྒྱན་མཁའ་འགྲོ་རྒྱ་མཚོ་ཡིས༔ ལུང་བསྟན་རིམ་པ་འདི་ལྟར་གནང་༔ ལྕགས་ཕོ་ཁྱི་
ཡི་གནམ་ལོ་ལ༔ དུས་ངན་སྐལ་ངན་ཤར་བའི་ཚེ༔ དམག་འཁྲུགས་ནད་ཡམས་སྐལ་
ངན་ཀུན… སྐད་ཅིག་ཉིད་ལ་གནམ་སའི་ཐབས༔ ཟབ་མོ་གཏེར་གྱི་ལུང་བྱང་དང་༔
ཁྱད་པར་གནས་ཆེན་བརྒྱ་རྩ་བརྒྱད༔ སྒོ་དབྱེ་ལུང་རིགས་གསལ་དགོས་གསུངས
གནམ་ལོ་སྤྲེལ་ཟླའི་ཚེས་བཅུ་ནས༔ ལྕགས་ཕག་ཟླ་གཅིག་ཚེས་ཉེར་ལྔ་བར༔ རྒྱ་
གར་རྒྱ་ནག་ཧོར་དང་འཇོང་༔ བལ་ཡུལ་བོད་ཡུལ་ལི་ཡུལ་དང་༔ དུར་ཁྲོད་ཆེན་པོ་རྩ་
བརྒྱད་དང་༔ གནས་ཆེན་ཉི་ཤུ་རྩ་བཞི་དང་༔ ཡུལ་ནི་སུམ་ཅུ་རྩ་གཉིས་བཅས༔ ཟ་
ཧོར་ཡུལ་དང་ཨུ་རྒྱན་ཡུལཿ ཤམ་བྷ་ལ་སོགས་ཡུལ་ཆེན་སོགསཿ ཁྱད་པར་ཁམས་
གསུམ་དབང་བྱེད་པའི༔ མཐུ་ཆེན་མཆེད་དགུ་མ་ལུས་ཀུན༔ ཤེལ་རི་ལྷུན་འགྲུབ་
གཞལ་ཡས་སུ༔ གནས་འདི་ཉིད་ལ་མགྲོན་དུ་ཕེབས༔ བླ་མ་ཡི་དམ་སྤྲིན་ལྟར་གཏིབས༔
རིག་འཛིན་རྒྱ་མཚོས་ཚེ་བྱིན་འབེབས༔ མཁའ་འགྲོ་རྒྱ་མཚོ་ཁྲོམ་ལྟར་འདུས༔ ཕྱོགས་
བཅུའི་སངས་རྒྱས་ཆར་བཞིན་འབེབས༔ མ་མགོན་དམ་ཅན་རླུང་ལྟར་འཚུབས༔ དཀར་
ཕྱོགས་སྐྱོང་བ་རྡུལ་ལྟར་འཚུབས༔ ནོར་ལྷ་རྒྱ་མཚོས་དངོས་གྲུབ་སྟེར༔ དེ་འདྲའི་ཡ་
158

མཚན་ཨ་ལ་ལ༔ གནས་འདིའི་ཆེ་བའི་ཡོན་ཏན་ནི༔ འཇམ་དཔལ་དབྱངས་ཀྱིས་བརྗོད་
དཀའ་ཡང་༔ བདག་གིས་ལུང་བཞིན་ཅུང་ཞིག་བརྗོད༔ གནས་འདི་མཐོང་ཐོས་དྲན་
རེག་རྣམསཿ སྐྱེ་བ་གསུམ་གྱི་གོང་རོལ་ཏུ ཚེ་འཕོས་རིག་འཛིན་གྲལ་འཁོད་གསུངས༔
གནས་འདིར་ཕྱག་འཚལ་མཎྜལ་ཕུལ༔ ཚོགས་གཉིས་རྫོགས་ཤིང་སྒྲིབ་གཉིས་བྱང་
མཐའ་རུ་འཁོར་ལོས་བསྒྱུར་རྒྱལ་ཐོབ༔ དཔལ་ཆེན་ཧེ་རུ་ཀཉིད་ལ༔ བསྐོར་བ་ལན་
གཅིག་སུས་བྱས་པ༔ མ་ཎི་དུང་ཕྱུར་བཅུ་གཉིས་ཀྱི ཚད་ཡོད་ཨུ་རྒྱན་ཡབ་ཡུམ་གྱིས༔
བཀའ་ལུང་ཟབ་མོ་གནང་བར་འདུག ཕྱི་ནས་སྐོར་ཕྱག་སུས་འབྲེལ་ན༔ མ་ཎི་དུང་
ཕྱུར་བརྒྱ་རྩ་དང་། །སིདྡྷི་དུང་ཕྱུར་གསུམ་གྱི་ཚདཿ ཕན་ཡོན་ཚད་ལས་འདས་པར་
གསུངས༔ དར་ལྕོག་ཕུལ་དང་མར་མེ་སྦར༔ རི་བོ་ཏ་ལར་སྐྱེ་ངེས་གསུངས༔ ཚོགས་
ཀྱི་འཁོར་ལོ་སུས་བསྐོར་ན༔ ཚེ་འཕོས་རིག་འཛིན་གྲལ་འཁོད་གསུངས༔ མཐོང་ཐོས་
དྲན་རེག་སེམས་ཅན་རྣམསཿ ནད་གདོན་ཞི་ཞིང་ཚེ་དཔལ་རྒྱསཿ ཞེས་སོགས་མང་དུ་
གསུངས་ཡོད་ཀྱང་༔ མདོར་བསྡུས་ཙམ་ཞིག་ཀུན་དགའ་ཡི༔ སྨོན་ལམ་མཚན་ཅན་
བདག་གིས་སྤེལ༔ ཞེས་སོ། །ཚོགས་རྫོགས་སྒྲིབ་བྱང་བག་ཆགས་དག །དཔལ་ལྡན་
བླ་མའི་བཀྲ་ཤིས་ཤོག །ཡི་དམ་རྣམས་ཀྱི་བཀྲ་ཤིས་ཤོག །ཚེ་དཔག་མེད་པ་སངས་
རྒྱས་སྟོང་། །རིག་འཛིན་རྒྱ་མཚོའི་བཀྲ་ཤིས་ཤོག །ཆོས་སྐྱོང་ནོར་ལྷ་རྒྱ་མཚོ་ཡི། །
འདོད་དགུ་འབྱུང་བའི་བཀྲ་ཤིས་ཤོག །འཁོར་བ་དོང་སྤྲུགས་བཀྲ་ཤིས་ཤོག །འགྲོ་
ཀུན་ཐར་ལམ་འཁོད་པར་ཤོག །ཕྱིར་མི་ལྡོག་པའི་བཀྲ་ཤིས་ཤོག །མཁའ་ཁྱབ་ཡེ་
སངས་རྒྱས་པའི་བཀྲ་ཤིས་ཤོག །ཅེས་བཀྲ་ཤིས་ཀྱིས་མཐའ་བརྒྱན་པ་དང་བཅས་དེ་ཙམ་
མོ། །མངྒ་ལམ། དགེའོ། །
159

༄༅། ། ཨོཾ་ཨཱཧཱུཾ། ཆེ་མཆོག་ཧེ་རུ་ཀའི་བསྐྱེད་རྫོགས་
འབྲིང་པོའི་ལུགས་བཞུགས་སོ། །
ཨེ་མ་ཧོ། ཆོས་སྐུ་ཀུན་ཏུ་བཟང་པོ་ལ་གསོལ་བ་འདེབས། །སློབ་དཔོན་བཻ་རོ་ཙ་ནའི་
སྒྲུབ་ཕུག་དང་། །གནས་དེའི་ཉི་མ་ནུབ་ཕྱོགས་ཀྱི་མཚམས་སུ་མི་ལའི་སྒྲུབ་ཕུག་ཡོད།
སྒྲོལ་མ་ཉེར་གཅིག་གི་སྒྲུབ་ཕུག སངས་རྒྱས་སྨན་ལྷའི་སྒྲུབ་ཕུག དེ་རྣམས་ཀྱི་སྒོ་ལ་
ཨ་ཙ་ར་རང་བྱོན་ཡོད། དེའི་ཡར་ལོགས་སུ་སངས་རྒྱས་མར་མེ་མཛད་ཀྱི་སྒྲུབ་ཕུག་
དང་སྐུ་རང་བྱོན་དངོས་གསལ། དེའི་ཡར་ལོགས་སུ་དཔལ་ཆེན་རྡོ་རྗེ་གཞོན་ནུའི་སྐུ་
རང་བྱོན་དང་དབྱིག་གི་ཕུར་པ་ཁྲུ་གང་ཡོད། གནས་དེའི་ལྷོ་ཕྱོགས་སུ་བསམ་ཡས་ཧས་
པོ་རི། འོག་ལོགས་ལྷོ་བབས་མཚམས་སུ་ལྷ་སའི་ལྕགས་པོ་རི། དེའི་གོང་གི་ནུབ་ཕྱོཊ་
སུ་བཙན་ཐང་མགོན་པོ་རི། ནུབ་ཕྱོགས་སུ་དཔལ་ཆེན་ཆུ་བོ་རི། དེ་རྣམས་ཀྱི་ཕྱི་རོལ་
ལུང་པའི་ཕུག་ཤར་ལྷོ་མཚམས་སུ་མགོན་པོ་མ་ནིང་ནག་པོ། དེའི་འོག་ཏུ་དམ་ཅན་ར་
ཞོན་དང་། རྒྱབ་རོལ་སྟོད་དུ་རྫ་རི་ལ་རེ་སྐྱེས། དེའི་ཚུར་རོལ་དུ་རྒྱལ་བ་བྱམས་པ་
རང་བྱོན། དེའི་གཡོན་རོལ་འོག་ཏུ་རྒྱ་གར་ཨ་ལེ་བསམ་མེ། དེའི་འོག་ཟངས་རི་བཙན་
རྒོད་བཀའ་འཁོར་དང་། དེའི་གོང་རོལ་བྱམས་པ་རང་བྱོན་གྱི་གོང་རོལ་ཏུ་རྒྱ་གར་གྲུབ་
ཆེན་བརྒྱད་ཅུ་བཞུཊ། དེའི་ཚུར་རོལ་དུ་གཞི་བདག་དཀར་མཛངས་དང་དམར་མཛངས་
གཉིས་བཞུགས། ཟངས་རིའི་འོག་ཏུ་གཡས་ཕྱོགས་སུ་མཁའ་འགྲོ་མ་སྐུ་དངོས་གསལ་
160

བཞུཊ། ལྕགས་པོ་རི་ཡི་འོག་རོལ་གཡས་ངོས་སུ་གཟའ་བདུད་དུག་གི་སྤུ་གྲི་བཞུགས།
དེ་འོག་བཙན་རྗེ་ཤུ་བ་ལག་དམར་བཞུགས། དེའི་གནས་རྟ་གདོང་ཅན་དངོས་གསལ་
ཡོད། གནས་དེའི་གོང་དུ་གཤིན་རྗེ་གཤེད་དམར་པོའི་སྒྲུབ་ཕུག དཔལ་ཆེན་ཆུ་བོ་
རིའི་ལྷོ་ངོས་སུ་རྒྱ་གར་སྔགས་པ་ཨུའུ་ཏིའི་སྒྲུབ་ཕུག་ངོ་མཚར་ཅན་ནང་ལ་སིནྡྷ་ར་ཁྱད་
འཕགས་ཡོད། དེའི་འོག་མཚོ་རྒྱལ་སྒྲུབ་ཕུག་བཞུགས། གཤིན་རྗེ་དམར་པོའི་སྒྲུབ་
ཕུག་གོང་དུ་སློབ་དཔོན་གཙོ་འཁོར་གསུམ། འོག་ཏུ་ཨ་ཙ་ར་ཞལ་ལྷོ་ཕྱོགས་སུ་གཟིགས་
པ་ཡོད། དེའི་གཡས་ཕྱོགས་སུ་ཀརྨ་པ་སྐུ་དངོས་སུ་བཞུགས། དེའི་མདུན་རོལ་དམ་
ཅན་ཤྭ་མགོ་ཅན་བཞུགས། སློབ་དཔོན་གཙོ་འཁོར་གསུམ་གྱི་འོག་རོལ་ཏུ་ཇོ་བོ་ཡིད་
བཞིན་ནོར་བུ་ཡོད། དེའི་གཡས་འོག་ཇོ་བོ་ཁ་ས་པ་ཎི། དེའི་གཡས་སུ་ཇོ་བོ་ར་རྒྱ་མོ།
དབུ་རྩེ་ལ་མགོན་པོ་ཚོགས་བདག་བཀའ་འཁོར་བྲན་གཡོག་དང་བཅས་པ་བཞུགས་པ་
དེའི་མདུན་བསང་དང་ཀླུང་རྟ་ཡུལ་ན་སྨོན་ལམ་གང་བཏབ་འགྲུབ། མཚོ་རྒྱལ་གཡས་
འོག་ཏུ་འབྲུག་མོའི་བླ་བྱ་ཁྲུང་ཁྲུང་དཔོན་གསུམ། འོག་ཏུ་གཡུ་སྒྲ་མཐིང་གཤོག་དངོས་
པོ་ཡོད། སློབ་དཔོན་རིན་པོ་ཆེའི་སྐུ་རྒྱབ་བྲག་ཏུ་སངས་རྒྱས་འོད་དཔག་མེད་སྐུ་དངོས་
གསལ་བར་བཞུགས། དེའི་གཡོན་གྱི་ལ་དེ་ཤི་གསོན་བྱེ་མའི་ལ། དེའི་ལྟག་ཕྱོགས་
སུ་གཤིན་རྗེ་ཆོས་རྒྱལ་གྱི་སྐུ་དངོས་གསལ་ཡོད། དེའི་གཡས་སུ་ལས་མཁན་ཨ་བ་གླང་
མགོ །དེའི་གཡོན་འོག་དར་མ་སྤྲེལ་མགོ །དེ་འོག་ལས་མཁན་དམ་མགོ་ཅན། དེ་
འོག་དམྱལ་ཟངས་ཁ་སྦུབ་ཡོད། གནས་འདི་ལ་འབྲེལ་ཚད་སྒོ་གསུམ་སྡིག་སྒྲིབ་བྱང་།
རྣམ་གྲོལ་ཕྱིར་མི་ལྡོག་པའི་ས་ལ་འགོད། ལ་བཙས་ནང་རྡོ་གྲུབ་རིན་པོ་ཆེའི་ཡང་སྤྲུལ་
161

ཀུན་དགའ་སྨོན་ལམ་གྱི་ཕྱག་རྗེས་ཡོད། སངས་རྒྱས་འོད་དཔག་མེད་ཀྱི་འོག་རོལ་ཏུ་
མཁའ་འགྲོ་མ་རྡོ་རྗེ་ཕག་མོའི་སྒྲུབ་ཕུག་ནང་སྐུ་རང་བྱོན་དངོས་གསལ་བཞུཊ། གནས་
དེའི་ཤར་ཕྱོགས་མཐོ་ངོས་སུ་རི་བོ་པོ་ཏ་ལ་དངོས་གསལ། དེ་འོག་སྤྱན་རས་གཟིགས་
བཅུ་གཅིག་ཞལ་གྱི་སྒྲུབ་ཕུག་ནང་སྐུ་དངོས་གསལ་བཞུགས། ལ་བཙས་འོག་ཏུ་མི་
མགོའི་ལ་བཙས་ཡོད། གཤིན་རྗེའི་འོག་རོལ་གཡོན་ངོས་སུ་བེ་རོ་ཙ་ན་ཤ་བ་ལ་སྤྲུལ་
ཏེ་དབུ་ཐོད་གཏུབ་རྗེས་དངོས་གསལ་ཡོད། དེ་འོག་བྲག་ངོས་ལ་བོད་ཀྱི་རྗེ་འབངས་
ཉེར་ལྔའི་སྐུ་རང་བྱོན་གསལ་བར་བཞུགས། དེའི་རྗེ་འབངས་ཉེར་ལྔའི་གཡས་ལོགས་
སུ་གྲུབ་དབང་དཔལ་ལྡན་ཆོས་རྒྱལ་གྱི་སྒྲུབ་ཕུག་དང་། མེ་ཏོག་པདྨ་དཀར་པོ་འདབ་
བརྒྱད་དང་། བླ་མའི་ཕྱག་རྗེས། མ་མཁའ་འགྲོའི་ཕྱག་རྗེས་དངོས་གསལ། སྒྲུབ་ཕུག་
དངོས་སུ་བཞུགས། དེའི་ཕུག་ལོག་གཡོན་ངོས་སངས་རྒྱས་རིན་ཆེན་གཙུག་ཏོར་ཅན་
གྱི་སྒྲུབ་ཕུག་ངོ་མཚར་ཅན་བཞུགས། དེའི་འོག་ཕྱོགས་སྤང་ངོས་སུ་དཔའ་མོའི་དུར་
ཁྲོད་གཏིང་རང་བྱོན་ངོ་མཚར་ཅན་ཡོད། དེའི་གཡས་ངོས་སུ་སྒྲུབ་ཆེན་བཀའ་བརྒྱད་
ཀྱི་སྒྲུབ་ཕུག་ངོ་མཚར་ཅན་ངོས་ལ་ཨ་ཡིག་དང་ཧཱུྃ་རང་བྱོན་བཞུགས། དེའི་འོག་ཕྱོགས་
སུ་གཏོར་མ་རང་བྱོན་དང་སྨན་རཀ་རང་བྱོན་བཞུགས། སློབ་དཔོན་རིན་པོ་ཆེའི་སྐུ་རང་
བྱོན་གསལ་བར་ཡོད། དེའི་མདུན་ཕྱོགས་ནས་མ་མཁའ་འགྲོ་སྡེ་བཞིས་རྒྱུན་དུ་ཁྲུས་
གསོལ་ཕུལ་བ་ཡོད། དེའི་གཡས་ངོས་མཐོ་ཕྱོགས་སུ་ལྷ་ལུང་དཔལ་གྱི་རྡོ་རྗེའི་སྒྲུབ་
ཕུག་ངོ་མཚར་ཅན་དང་། དེ་ནང་ཞབས་རྗེས་དང་། པདྨ་བཀའ་ཐང་པོད་དུམ་བཅས་
གསལ་བར་བཞུགས། དེའི་གཡོན་དུ་ཡི་དམ་གུ་རུ་དྲག་པོའི་སྒྲུབ་ཕུག་ཡོད། ལྷ་ལུང་

དཔལ་རྡོར་གྱི་གཡས་ངོས་མཐོ་ཕྱོགས་སུ་སངས་རྒྱས་སྟོང་ཙ་རང་བྱོན་གྱི་སྐུ་གསལ་བར་
བཞུགས། གུ་རུ་དྲག་པོའི་སྒྲུབ་ཕུག་གཡོན་ངོས་སུ་རྗེ་ཉི་མ་གྲགས་པའི་སྒྲུབ་ཕུག་ངོ་
མཚར་ཅན་བཞུགས། དེ་སྐབས་སྤྲུལ་སྐུ་ཀུན་དགའ་སྨོན་ལམ་གྱིས་གནས་ཀྱི་ངོ་མཚར་
ཆེ་བའི་ཚུལ་ལྕགས་ཁྱི་ཟླ་བ་བདུན་པའི་ཚེས་བཅུ་སྔ་ཆར་ཉིན་ནམ་མཁའ་ནས་ཨུ་རྒྱན་
མཁའ་འགྲོ་རྒྱ་མཚོའི་ཚོགས་ཀྱིས་བསྐོར་ནས་བཞུཊ་པའི་ཞལ་གཟིགས་དང་དུང་རོལ་
མོའི་སྒྲ་སྐད་སོགས་དབོན་རྗེ་བླ་མ་ངག་དབང་འཆི་མེད་དང་བྲན་འཁོར་རྣམས་ཀྱིས་
ཐོས་པ་ཉམས་མཚར་ཅན་བྱུང་། དྲུང་ཡིག་ཀུན་བཟང་བསྟན་འཛིན་དང་། འཁོར་
བསོད་ནམས་ཕུན་ཚོཊ། དཀོན་མཆོག་རྒྱལ་མཚན་བཅས་ངོ་མཚར་བ་བྱུང་། དེ་འོག་ཨུ་
རྒྱན་རིན་པོ་ཆེའི་བཞུགས་ཁྲིའི་རྒྱབ་ཡོལ་ལ་སྐུ་རྒྱབ་ཀྱི་རྗེས་དང་། ཞབས་རྗེས་གསལ་
བར་བཞུགས། བཞུགས་ཁྲིའི་ངོས་ལ་བཛྲ་གུ་རུ་རང་བྱོན་བཞུགས། དེའི་གཡས་ཕྱོགས་
སུ་རྫོགས་ཆེན་རྒྱུད་འབུམ་ཕྲག་དྲུག་ཅུ་རྩ་བཞི་རང་བྱོན་གསལ་བར་བཞུགས། དེ་འོག་
བྱམས་པའི་སྐུ་རྒྱབ་ངོས་སུ་གེ་སར་སེང་ཆེན་ནོར་བུ་དོན་འགྲུབ་ཀྱི་སྒྲུབ་ཕུག་ངོ་མཚར་
ཅན་དང་། དེ་འོག་སྨན་འབྲུག་མོའི་སྒྲུབ་ཕུག་འཁོར་དུ་དཔའ་བོ་བརྒྱད་ཅུའི་སྐུ་གསལ་
བར་བཞུགས། སློབ་དཔོན་རིན་པོ་ཆེའི་བཞུགས་ཁྲིའི་གཡས་ངོས་སུ་མཉམ་མེད་ཐུབ་
པ་རིན་པོ་ཆེའི་སྐུ་གསལ་བར་བཞུགས། སློབ་དཔོན་རིན་པོ་ཆེའི་བཞུགས་ཁྲིའི་གཤིན་
རྗེའི་སྒྲུབ་ཕུག་གཡོན་ངོས་སུ་ཐོད་པ་ལྕགས་ཀྱི་ཕོ་བྲང་དང་། གཤིན་རྗེའི་དང་ཁ་བཅས་
དངོས་སུ་གསལ་བར་བཞུགས། སྒོ་འགྲམ་ཕ་ཝང་ལ་བཀའ་སྲུང་དམ་ཅན་རྒྱ་མཚོ་
བཞུགས། གཡས་འོག་ཏུ་མཎྜལ་ཐད་ཆོས་འབྱུང་དངོས་པོ་ཡོད། དེ་མགོ་སྨད་དུ་མ་ཎི་
163

བཀའ་འབུམ་གཏེར་གནས་ཡོད། དེའི་ཚུར་གཡས་ཕྱོགས་ཀྱི་ཡར་ངོས་ཕུག་པ་གཤིན་
རྗེ་སྒྲུབ་ཕུག་སྒོ་ལ་དཔའ་བོ་མཁའ་འགྲོའི་སྤྲུལ་པ་བྱ་རྒོད་རང་བྱོན་མང་པོ། མར་འོང་
ཏེ་མར་ལོགས་སུ་དཔའ་བོའི་དུར་ཁྲོད་ངོ་མཚར་ཅན་དང་། དེ་སྟེང་མཁའ་འགྲོའི་བྷན་
བཅས་གསལ་བར་བཞུགས། གཤིན་རྗེ་སྒྲུབ་ཕུག་ཡར་ལོག་ཕུག་ཏུ་ཐང་རྒྱལ་སྒྲུབ་ཕུག་
ངོ་མཚར་ཅན་དང་། དེ་ནང་ཐང་རྒྱལ་སྐུ་དངོས་གསལ་བ་དང་། དབྱིག་ལས་གྲུབ་པའི་
ཐང་རྒྱལ་སྐུ་རང་བྱོན་གསལ་བར་བཞུགས། གནས་དེའི་གཡས་ཕྱོགས་ཕུག་པའི་ཕུག་
ལོགས་སྟོད་དུ་ཟངས་མདོག་དཔལ་རི་ཁང་བརྩེགས་གསལ་བར་དང་། དེའི་འཁོར་
དུ་སྲིན་པོའི་གྲོང་ཁྱེར་བརྒྱད་སྨད། སྟོད་ངོས་སུ་སྒྲོལ་མ་ཉེར་གཅིག་ཐུགས་རྗེ་ཆེན་པོ་
བཅུ་གཅིག་ཞལ་བཞུགས། ཟངས་མདོག་དཔལ་རིའི་ལོགས་ངོས་སུ་ཡེ་ཤེས་དང་ལས་
ལས་གྲུབ་པའི་ཆོས་སྐྱོང་དམ་ཅན་རྒྱ་མཚོའི་སྐུ་གསལ་བར་བཞུགས། དེ་ནས་མར་
གཡས་ངོས་སུ་སངས་རྒྱས་ཚེ་དཔག་མེད་ཇི་སེར་ནོར་བུ་དབང་རྒྱལ། དེའི་གོང་དུ་སངས་
རྒྱས་སྟོང་རྩ་གཅིག རྒྱ་གར་དམ་པ། མཁའ་སྤྱོད་གསང་ཐིག་གཅིག་སྒྲུབ་ཕུག་ངོ་མཚར་
ཅན་དང་། སྒོ་འགྲམ་གཡོན་དུ་སེང་གདོང་རང་བྱོན་བཞུགས། ཕུག་ཏུ་མཁའ་སྤྱོད་ཀྱི་
སྐུ་གསལ་བར་བཞུགས། ཐང་རྒྱལ་སྒྲུབ་གནས་སྒོ་ཡི་ནམ་མཁའ་ལ་བེར་ནག་གི་སྐུ་
གསལ་བར་བཞུགས། སྒོ་ལོགས་གཡས་ངོས་སུ་མཁའ་འགྲོའི་གཏེར་སྒོ་ཟབ་མོ་ཡོད།
དེ་འོག་ཏུ་མཁའ་འགྲོ་རག་སྡོང་ཅན་གྱི་སྐུ་ཞལ་གསལ་བར་ཡོད། དེ་འོག་སྒོ་འགྲམ་ངོས་
ལོགས་ལ་མཁའ་འགྲོའི་བརྡ་ཡིག་རང་བྱོན་དངོས་སུ་ཞལ་བཤུ་ལོ་བ་ངོ་མཚར་ཅན་མང་
པོ་བཞུགས། བསམ་ཡས་མཆིམ་ཕུ་དང༌། སྨོན་ལམ་མཐར་ཕྱིན་སྒང་གི་འོག་རོལ་ཏུ་
164

འཇམ་དབྱངས། ཕྱག་རྡོར། སྤྱན་རས་གཟིགས་རྣམས་ཀྱི་སྐུ་གསལ་བར་བཞུགས།
ཀུན་དགའ་སྨོན་ལམ་གྱི་ཞབས་རྗེས་དང་ཕྱག་རྗེས། མ་མཁའ་འགྲོའི་བྲོ་ར་བཅས་
གསལ་བར་བཞུགས། དགེའོ། །རིག་འཛིན་རྒོད་ལྡེམ་པའི་སྤྲུལ་པ་གཏེར་ཆེན་བདུད་འདུལ་
རྡོ་རྗེས་བཀོད་པའི་ར་རུའི་གནས་ཡིག་ནི་བདུད་འདུལ་བཀའ་འབུམ་ལས་དག་པར་བཤུས་པ་ཡིན་
ཞིང་། གཏེར་སྟོན་ཀུན་དགའ་སྨོན་ལམ་གྱིས་བཀོད་པའི་གནས་ཡིག་དང་། མཛད་བྱང་མེད་པའི་
གནས་ཡིག་འདི་གཉིས་མ་དག་རྒྱུན་འབྱམས་སུ་སོང་བ་ཞིག་འདུག་པ་བཅོས་ཁུལ་བགྱིས་པས་སྔར་
ལས་ཤིན་ཏུ་དག་པར་སོང་མོད། ད་དུང་ཆ་མ་ཆོད་པ་རེ་སོང་ལུས་སོང་བས། དེ་ལ་དཔྱོད་ལྡན་
རྣམས་ཀྱིས་ཐུགས་གཞིབ་གནང་བར་རིགས་སོ་ཞེས་རབ་བརྟན་པ་དགེ་ལེགས་ཕུན་ཚོགས་ནས་
ཤིང་བྱ་ཟླ་༨ཚེས་༢༩ཉིན།
:3
33
165.

༈ འབྲི་རྒྱལ་གཉན་འདོང་གི་གནས་ཡིག་མདོར་བསྡུས།
དེ་ཡང་སྤྱིར་ཁམས་ཕྱོགས་སུ་མདོ་ཁམས་གནས་ཆེན་ཉེར་ལྔ་དང་། འཕྲིན་ལས་
འགྲོ་འདུལ་གྱི་སྤྲུལ་པའི་གནས་བརྒྱད་སོགས་གནས་ཆེན་མང་དུ་བཞུགས། དེ་ལ་ཡོན་
ཏན་གྱི་གནས་རྣམས་འདི་ཕྱོགས་སུ་བཞུགས་པ་སྟེ། ཡོན་ཏན་གྱི་གནས་ཀྱི་གཙོ་བོ་
ཟིལ་ཁྲོམ་གངས་ཀྱི་ར་བ་དང་། ཡོན་ཏན་སྐུ་ཡི་གནས་འབྲི་གཉན་འདོང་། ཡོན་ཏན་
གསུང་གི་གནས་སྨན་ཤོད་ཛི་ནང་པདྨ་ཤེལ་ཕུག །ཡོན་ཏན་ཐུགས་ཀྱི་གནས་ཙཱ་འདྲ་
རིན་ཆེན་བྲག །ཡོན་ཏན་ཡོན་ཏན་གྱི་གནས་རྫོང་ཤོད་བདེ་གཤེགས་འདུས་པའི་ཕོ་
བྲང་། ཡོན་ཏན་འཕྲིན་ལས་ཀྱི་གནས་སེང་ཆེན་གནམ་བྲག་གོ། །དེ་ལས་འབྲི་གཉན་
འདོང་འདི་ནི་གནས་ཆེན་ཉེར་ལྔའི་ནང་ཚན་ཞིག་ཡིན་པར་མ་ཟད། བོད་ཀྱི་དགེ་བསྙེན་
ཉེར་གཅིག་དང་། མདོ་ཁམས་རི་དབང་སྤུན་དགུའི་ནང་ཚན་རེའང་ཡིན་པ་དང་། གནས་
ཉི་ཤུ་རྩ་བཞིའི་ཡ་གྱལ་དཔའ་བོ་མཁའ་འགྲོའི་ཚོགས་རྣམས་སྤྲིན་ལྟར་དུ་འདུ་བའི་ཛ་
ལེནྡྷ་ང་གཉིས་པའང་འདི་ཉིད་ཡིན། སྔོན་ཕར་ཟད་ན་གནས་འདིར་འདྲེ་ལུང་ཞེས་
གྲགས་ཤིང་། དེའི་རྒྱུ་མཚན་ཡང་སྲིན་པོ་མ་རུང་བ་མང་པོ་གནས་འདིར་བསྡད་དེ་སྐྱེ་
འགྲོ་ལ་ཤིན་ཏུ་གནོད་ཅིང་འཚེ་བ་དང་། ཡར་མར་རྒྱུ་འགྲུལ་བྱེད་པ་ཤིན་ཏུ་དཀའ་
བ་བྱུང་བས་ཡིན། དེ་ནས་སློབ་དཔོན་རིན་པོ་ཆེ་པདྨ་འབྱུང་གནས་རྫུ་འཕྲུལ་གྱིས་བྱོན་
ཏེ་སྲིན་པོ་རྣམས་ཐུར་དུ་དེད་པས་གཅིག་ཕར་ཁ་ནས་བྲོས་པར་ཕྱག་མཁར་བསྣུན་པས་
ཇོ་ཆད་དེ་རྫ་འོག་ཏུ་མནན་པ་དང་། སྲིན་པོ་གཅིག་མཚོ་ཐང་ཁུག་ན་མནན་པ་སོགས་
མཛད་པ་དང་། ཁྱད་པར་སྲིན་པོའི་རྒྱལ་པོ་དེ་གནས་འདབ་ཏུ་མནན་ཏེ་དེའི་སྟེང་དུ་
མཆོད་རྟེན་ཞིག་བཞེངས་པ་ད་ལྟར་ཁམས་ཀྱི་མཆོད་རྟེན་ནག་འབར་ཞེས་གྲགས་པ་
166

འདིའོ། །ད་ལྟར་ཡང་གནས་ལ་སྲིན་པོའི་གྱད་བརྩིགས་ཟེར་བའི་རྡོ་བརྩིགས་དང༌།
སྲིན་པོའི་བྲང་། རུ་ཏྲ་བསྒྲལ་ནས་གློ་སྙིང་ཕྱི་ལ་ཕྱུང་བ། སྲིན་པོ་ཕ་ཝང་ལ་ཐིམ་པར་
རྡོ་བརྒྱབ་པའི་རྗེས། ཕྱག་མཁར་བསྣུན་པའི་རྗེས་སོགས་གསལ་པོ་ཡོད། སློབ་དཔོན་
རིན་པོ་ཆེ་དག་པའི་འཁོར་བདུན་དང་བཅས་པས་གནས་འདིར་སྒྲུབ་པ་མཛད། རྩ་
གསུམ་ཆོས་སྲུང་རྒྱ་མཚོ་སྤྱན་དྲངས་ཏེ་ས་རྡོ་རི་བྲག་རྩི་ཤིང་ནགས་ཚལ་ཐམས་ཅད་
བྱིན་གྱིས་བརླབས། མ་འོངས་པའི་འགྲོ་བ་རྣམས་ཀྱི་དོན་དུ་ཟབ་པའི་གཏེར་ལྔ་དང་
སྐུ་ཡི་གཏེར་གསུམ་སོགས་ཆོས་གཏེར་དང་རྫས་གཏེར་དཔག་ཏུ་མེད་པ་ཞིག་སྦས་ཏེ་
གཏེར་སྲུང་ལ་བཀའ་གཏད། རྗེ་འབངས་ཉེར་ལྔའི་ཡ་གྱལ་པཎ་ཆེན་བི་མ་མི་ཏྲས་
ལོ་གཅིག་སྒྲུབ་པ་མཛད་པ་སོགས་སྐྱེས་མཆོག་དམ་པ་མང་པོས་སྒྲུབ་གནས་སུ་མཛད་
དེ་བསྟན་དང་འགྲོ་ལ་ཕན་བདེ་ཟད་མི་ཤེས་པར་སྤེལ་བ་དང་། ཕྱིས་སུའང་གྲུབ་དབང་
སངས་རྒྱས་བསྟན་འཛིན་དང་། མཁན་ཆེན་ཚུལ་ཁྲིམས་འོད་ཟེར། ཡེ་ན་ཆོས་འཕེལ་
རབ་རྒྱས། རྟོགས་ལྡན་བསྟན་འཛིན་ནོར་བུ་སོགས་མང་པོ་ཞིག་གིས་གནས་འདིར་
སྒྲུབ་པ་མཛད་དེ་གྲུབ་པའི་གོ་འཕང་མངོན་དུ་མཛད་པ་གཞན་དུ་གསལ། ཡེ་རབ་
གཉིས་གནའ་ནས་ད་ལྟའི་བར་དུ་དཔལ་འབྱོར་ལོངས་སྤྱོད་སོགས་མཐའ་གཉིས་ལ་
མ་ལྷུང་བ་བྱུང་བ་འདིའང་གནས་འདིའི་གནས་ཞལ་དེ་ཕྱོགས་སུ་བསྟན་པས་ཡིན་པ་
བྱམས་མགོན་སི་ཏུ་རིན་པོ་ཆེས་གསུངས་ཤིང་། ཡེ་ན་ཕར་ཚུར་སྤྲུལ་སྐུ་མང་པོ་བྱོན་
པའང་གནས་འདིའི་བྱིན་རླབས་ཀྱིས་ཡིན་པར་གྲགས། རི་སྣ་བརྒྱ་དང་རྩ་བརྒྱད་དང་།
ལུང་པ་བརྒྱ་དང་རྩ་བརྒྱད། དངུལ་དུང་གཡུ་གསུམ་གྱི་རི་དགུ་རེ། གནས་མི་འགྱུར་
བའི་རྟགས་ཆེན་བཞི་དང་རྟགས་འདྲ་བཞི། སྒོ་སྲུང་ཁྲོ་བོ་བཞི་དང་ཁྲོ་མོ་བཞི། འབྱུང་
འགྱུར་བར་དོ་དྲུག་གི་སྣང་བ། དམྱལ་བའི་བཀོད་པ། ཤེལ་དང་དུང་གི་ཀ་བ། དཀར་
པོ་དུང་གི་དགའ་འཁྱིལ། རིན་ཆེན་བདུད་རྩིའི་ཚེ་ཆུ། ཙནྡན་ཀ་བ་དགུ་འགྲིག །མཁར་
167

རྔ་རང་གྲགས། དབེན་ཕུག་ཏུ་སྦས་སྡེ་སོགས་མ་བཀོད་རང་བྱུང་ལྷུན་གྲུབ་ཀྱི་ཚུལ་དུ་
བཞུགས། གུ་རུ་རིན་པོ་ཆེས་ལུང་བསྟན་པ་ལྟར་སྔོན་རྗེས་སུ་རིག་འཛིན་བདུད་འདུལ་
རྡོ་རྗེ་དང་། གནམ་ཆོས་མི་འགྱུར་རྡོ་རྗེ། གྲུབ་ཆེན་ཐང་སྟོང་རྒྱལ་པོ། སྡེ་དགེ་གྲུབ་
ཐོབ་ཀུན་དགའ་རྒྱ་མཚོ། པདྨ་འོད་གསལ་མདོ་སྔགས་གླིང་པ། བོན་གཏེར་ཚེ་དབང་
གྲགས་པ། འབྲི་གཏེར་འོད་གསལ་རྡོ་རྗེ་སོགས་སྤྲུལ་པའི་གཏེར་སྟོན་ཆེན་པོ་རིམ་
པར་བྱོན་ནས་གནས་སྒོ་ཕྱེས། གནས་ཡིག་བཀོད་ནས་གནས་ཀྱི་རང་བྱོན་དང་གནས་
ལམ་ངོ་སྤྲོད་མཛད། ཡེ་ལ་མགོ་ནས་གནས་ཀྱི་སྒོ་སྲུང་རྒོད་འབྲང་གཉན་པོའི་བར་
གནས་རི་གཅིག་ཡིན་པས་གནས་བསྐོར་འགྲོ་མཁན་ཚོས་སྡེ་དགེ་ལྷུན་འགྲུབ་སྟེང་དང་།
ལྕགས་ར། སྐམ་ཐོག །རབ་བརྟན། ཡེ་ན་བཅས་བརྒྱུད་ནས་འགྲོ་དགོས་པའི་རྒྱུ་
མཚན་ཡང་དེ་ཡིན། ཆོས་ལོངས་སྤྲུལ་གསུམ་ལ་ཡི་དམ་རྒྱུད་སྡེ་བཞིའི་ལྷ་ཚོགས་ཀྱིས་
བསྐོར་བ་དང་། ཀུན་རིག་རྩ་བའི་ལྷ་སོ་བདུན་མགྲོན་ཐབས་ཀྱི་ལྷ་དང་བཅས་པ། བདེ་
མཆོག་ལྷ་དྲུག་ཅུ་རེ་གཉིས། དཔལ་མགོན་བདུན་ཅུ་རྩ་ལྔ། རྒྱལ་ཆེན་སྡེ་བཞི། རས་
པ་དུང་ཕྱུར་སོགས་གནས་ཆེན་འདི་ལ་བླ་མ་ཡི་དམ་དཔའ་བོ་མཁའ་འགྲོ་ཆོས་སྲུང་
གནོད་སྦྱིན་ནོར་ལྷ་གཏེར་བདག་དང་བཅས་པའི་སྐུ་དང་། གསུང་ཡིག་འབྲུའི་རིགས།
ཐུགས་མཆོད་རྟེན་དང་ཕྱག་མཚན་མཆོད་ཆས་སོགས་ཀྱི་རྟེན་རང་བྱོན་ཇི་ལྟར་བཞུགས་
པ་དང་། སྐུ་རྗེས་དང་ཕྱག་ཞབས་ཀྱི་རྗེས། ཆོས་དང་རྫས་ཀྱི་གཏེར་ཁ་ཇི་བཞུགས།
གནས་ཀྱི་ཆགས་དབྱིབས། ཕྱི་གནས་དང་ནང་གནས་ཀྱི་ཁྱད་པ། རྒྱ་བོད་ཀྱི་གནས་
ཆེན་ཁག་གི་བཀོད་པ་ཚང་ཚུལ། དམ་ལྡན་བུ་ལ་འཕྲིན་ལས་བསྒྲུབས་ཤིང་དམ་ལོག་
དམ་སྲིའི་རིགས་རྣམས་ཆམ་ལ་ཕབ་ཚུལ་བཅས་ནི་གཏེར་ལུང་ཁག་དང་། གནས་ཡིག་
ཁག གཏེར་སྟོན་སོགས་སོ་སོའི་རྣམ་ཐར་བཅས་ལས་གསལ། སྐུ་གསུང་ཐུགས་ཀྱི་
རང་བྱོན་འདི་ཐམས་ཅད་ཀྱང་རྒྱལ་བ་སྲས་དང་བཅས་པའི་སྤྲུལ་པ་ཡིན་པར་ཐེ་ཚོམ་
168

མེད་དེ། ལུང་བསྟན་བཀའ་རྒྱ་མ་ལས། ལ་ལར་སངས་རྒྱས་རྣམས་ཀྱི་སྤྲུལ་པ་ནི༔
ས་རྡོ་རི་བྲག་ལམ་འཕྲང་ལ་སོགས་སུ༔ 
སྐུ་གསུང་ཐུགས་ཀྱི་སྤྲུལ་པ་རང་བྱུང་བྱོན༔
དེ་མཐོང་ཐོས་དང་གང་འབྲེལ་ངན་སོང་མེད༔ ཞེས་སོགས་གསུངས་པ་ལྟར་རོ། །
གནས་ཆེན་འདི་ལ་ཕྱག་དང་། བསྐོར་བ། མཆོད་འབུལ། གསོལ་འདེབས་སྨོན་ལམ་
སོགས་བགྱིས་ན་རྒྱ་གར་རྡོ་རྗེ་གདན་དང་། བྱ་རྒོད་སྤུངས་རི། རྒྱ་ནག་རི་བོ་རྩེ་ལྔ།
བལ་ཡུལ་འཕགས་པ་ཤིང་ཀུན། ཙཱ་རི་རྩ་ཀོང་། བྱང་ཤམ་བྷ་ལ། གངས་རི་ཏི་སེ།
གནས་པདྨ་བཀོད། ལྷ་ལྡན་ཇོ་བོ་སོགས་རྒྱ་བོད་ཀྱི་གནས་རྟེན་དེ་རྣམས་ལ་བྱས་པ་
དང་ཕན་ཡོན་མཉམ་ཞིང་། སྒྲུབ་པ་བཀའ་བརྒྱད་ཀྱི་ལྷ་ཚོགས་དང་། རྒྱལ་བ་བྱམས་
པ་སོགས་མཇལ་བ་དང་ཕན་ཡོན་ཁྱད་པར་མེད། གཞན་ཡང་རྒྱལ་ཁམས་བདེ་ཞིང་
ལོ་ཕྱུག་ལེགས་པ་དང་། ནད་མུག་མཚོན་འཁྲུགས་དང་། གཟུགས་ཅན་དང་གཟུགས་
མེད་ཀྱི་གནོད་པ། མོ་འདྲེ་རྒྱལ་འགོང་། ས་བདག་ཀླུ་གཉན་ལ་སོགས་པའི་གནོད་
པ་ཞི་བ། ཚེ་དང་བསོད་ནམས་འཕེལ་བ། དཔལ་དང་འབྱོར་པ་རྒྱས་པ། བསམ་དོན་
ཡིད་བཞིན་དུ་འགྲུབ་པ། ཕྱི་མ་ངན་སོང་གི་སྐྱེ་སྒོ་ཁེག་པ། མཆོག་དང་ཐུན་མོང་གི་
དངོས་གྲུབ་ཐོབ་པ་སོགས་གནས་ཀྱི་ཆེ་བའི་ཡོན་ཏན་བསམ་གྱིས་མི་ཁྱབ་ཅིང་། སྟོན་
པ་ཤཱཀྱ་ཐུབ་པས་ཀྱང་འདུལ་བ་ལུང་དུ། དགེ་སློང་དག །བྱང་ཕྱོགས་གངས་རིའི་ཁྲོད་
དུ་ས་རྡོ་བེམ་པོས་ཀྱང་སེམས་ཅན་གྱི་དོན་བྱེད་པ་ཡོད་དོ་ཞེས་གསུངས་ཡོད། ལས་
དང་སྨོན་ལམ་ལོག་པའི་རིགས་རྣམས་ཀྱིས་གནས་ཀྱི་གཏེར་ཁ་སློག་འདོན་བྱེད་པ་དང་།
རང་བྱོན་བཀོག་པ། རི་དྭགས་གསོད་པ། རྨོངས་ནས་བྲུ་བ། གནས་ལ་ས་དགྲ་གཏོད་
པ། 
ཁོར་ཡུག་འབག་བཙོག་བྱེད་པའི་རྫས་ངན་གྱིས་བསླད་པ་སོགས་བྱས་ན་ས་བཅུད་
ཡུལ་བཅུད་ཤོར། 
གནས་སྲུང་རྣམས་ཀྱང་འཁྲུགས་ནས་བཀའ་ཆད་རྒྱུགས་ཏེ་རྒྱལ་
ཁམས་མི་བདེ་ཞིང་། ལོ་ཉེས་སད་སེར་བཙའ་ཐན། ས་གཡོ་ཆུ་ཐན། ནད་མུག་མཚོན་
169

འཁྲུགས་སོགས་རྒྱུན་མི་འཆད་པར་འབྱུང་བའི་ཚུལ་གུ་རུ་རིན་པོ་ཆེས་གཏེར་ལུང་ཁག་
ལས་མང་དུ་གསུངས་ཤིང་། ཆུ་མ་བདེ་ན་ཉ་ཡང་མི་བདེ་བ་བཞིན་དུ་གནས་རི་ཆེན་
པོ་དག་ལ་གཏོར་བརླགས་དང་བཙོག་པར་བྱས་ན་གནས་ལ་ཁང་ཁྱིམ་ལྟར་བྱས་ནས་
སྡོད་པའི་གནས་བདག་རྣམས་ལ་གྲིབ་ཕོག་འཁྲུགས་ནས་མི་བདེ་བར་འབྱུང་བ་དང་།
དེའི་རྐྱེན་ལས་སྤྱི་འགྲོ་སྤྱི་ལ་མི་ཤིས་པར་འབྱུང་བའང་ཆོས་ཉིད་ཡིན། ཁྱད་པར་སྡེ་
དགེའི་ཆོས་རྒྱལ་རིམ་བྱོན་གྱི་གདན་ས་ལྷུན་འགྲུབ་སྟེང་གི་མདུན་རི་ཟོ་དོར་འདི་ལས་
ཆེ་བ་མེད་སྟབས་འདི་ཉམས་རྒུད་དུ་སོང་ན་སྡེ་དགེའི་རྒྱལ་ཁམས་ཡོངས་ལ་ཉམས་
ཉེས་ཆེན་པོ་བྱུང་བ་དང་། ལྷ་ཡི་དགེ་བསྙེན་ཆེན་པོ་རང་གནས་བཞུགས་ཤིང་དབུ་
འཕང་མཐོ་བ་བྱུང་ན་སྡེ་དགེའི་བསྟན་སྲིད་སྤྱི་སྒེར་ཡོངས་ལ་ལུགས་གཉིས་ཀྱི་དཔལ་
ཡོན་ཕུན་སུམ་ཚོགས་ཤིང་། བཀྲ་ཤིས་བདེ་ལེགས་བྱུང་བ་སོགས་ཀྱི་ལོ་རྒྱུས་མང་
དུ་ཡོད་དོ། །ཞེས་གནས་ཆེན་དེ་དང་ཉེ་བའི་སྡེ་དགེ་ལྷུན་འགྲུབ་སྟེང་གི་ཆོས་གྲྭ་ནས་ས་བྱི་ཟླར་
ཚེས་༡༠ལ་རབ་བརྟན་དགེ་མིང་པས་བྲིས་པ་དགེའོ། །
170

༄༅། །འགྲོ་མགོན་ཆོས་རྒྱལ་འཕགས་པའི་རྣམ་ཐར་མདོར་ཙམ་
བརྗོད་པ་བྱིན་རླབས་བདུད་རྩིའི་ཆར་རྒྱུན་
ཞེས་བྱ་བ་བཞུགས་སོ། །
མཁྱེན་ནུས་བརྩེ་བའི་འོད་སྣང་འབུམ་ཕྲག་གིས། །
གངས་ལྗོངས་རྒུད་པའི་མུན་པ་དྲུང་ཕྱུངས་ནས། །
རྒྱལ་ཁམས་བདེ་ལ་འགོད་པའི་འཕྲིན་ལས་ཅན། །
བློ་གྲོས་རྒྱལ་མཚན་གང་དེ་ལན་བརྒྱར་བསྔགས། །
དེ་ལ་ཡོངས་རྫོགས་ཐུབ་བསྟན་རྒྱ་མཚོའི་མངའ་བདག །རིགས་གསུམ་གཅིག་ཏུ་
བསྡུས་པའི་སྒྱུ་འཕྲུལ། མཚན་མཆོག་སུམ་ལྡན་དཔལ་ས་སྐྱའི་གོང་མ་རྣམ་ལྔ་ཞེས་
མཚན་གྱི་སྙན་པས་ཕྱོགས་མཐར་ཁྱབ་པའི་ཡ་གྱལ། ཁམས་གསུམ་ཆོས་ཀྱི་རྒྱལ་པོ་
འཕགས་པ་རིན་པོ་ཆེ་བློ་གྲོས་རྒྱལ་མཚན་ཞེས་ཡོངས་སུ་གྲགས་པ་ནི། གཉིས་མེད་
རྣམ་རྒྱལ་གྱི་རྒྱུད་ལས། མ་འོངས་བྱང་ཆུབ་དོན་གྱི་ཕྱིར། །དཔལ་ལྡན་བླ་མ་རྡོ་རྗེ་
འཛིན། །སྐུ་གསུམ་སྙིང་པོ་བསྡུས་པའི་བདག །འགྲོ་དོན་སྤྱོད་ཕྱིར་འབྱུང་བ་སྟེ། །
སྟོབས་ཆེན་སྣ་ཚོགས་ནགས་ཁྲོད་དུ། །ཐུབ་པ་དཔལ་གྱི་རྒྱལ་པོ་སྟེ། །ཤཱཀྱའི་དགེ་
སློང་ལིཙྪ་བཱི། །གཞོན་ནུ་འཕགས་པའི་བློ་ཅན་གྱིས། །རིམ་དང་གཅིག་ཆར་རྒྱས་པར་
འགྱུར། །ཞེས་དང་། སངས་རྒྱས་གཉིས་པ་སློབ་དཔོན་མཚོ་སྐྱེས་རྡོ་རྗེས་མ་འོངས་

ལུང་བསྟན་ལས། ལོ་ཙཱ་སྐ་བ་དཔལ་བརྩེགས་ཁྱེད། །དཀར་ནག་རྒྱ་རུ་འགྲོ་དོན་བྱེད། །
དེ་ནས་ཨོ་རྒྱན་གྷ་ན་རུ། །པདྨ་ང་དང་གྲོས་བསྟུན་ནས། །གཙང་གི་གྲོམ་པ་ཞེས་བྱ་
བར། །འཁོན་གྱི་རིགས་གྱུར་ལུག་ལོ་པ། །དེ་ཡིས་སྡེ་སྣོད་བསྟན་པ་འཛིན། །འཕགས་
པའི་མཚན་ཅན་གསང་སྔགས་སྐྱོང་། །མཐའ་མི་དེ་ཡིས་འདུལ་བར་འགྱུར། །ཞེས་
དང་། བདུད་འདུལ་སྤྲུལ་སྐུ་སྙིང་ཐིག་ཞལ་ལུང་ལས། དེ་ནས་ཚེ་འཕོས་འཁོན་རིགས་
ས་ཡི་མིང་༔ དྲམཱ་རཱ་ཛ་ཨཱརྱ་ཞེས་བྱ་བས༔ རྒྱ་ནག་ཕྱོགས་ནས་ཆོས་འཁོར་བསྐོར༔ རྒྱ་
ནག་རཱ་ཛ་ཆོས་ལ་འཛུགསཿ བོད་ཁམས་བདེ་བཀོད་དགེ་བ་བཅུ་ལ་འཛུད༔ སངས་
རྒྱས་བསྟན་པའི་སྒྲོན་མེ་ཕྱོགས་མཐར་སྤར༔ གངས་ཆེན་བོད་འདིར་ཁོ་བོ་བཀའ་དྲིན་
མི་ཆེ་ཨང་༔ ཞེས་གསུངས་པ་ལྟར། ལུང་བསྟན་དུས་ལས་མ་ཡོལ་བར་ཡབ་ཟངས་ཚ་
བསོད་ནམས་རྒྱལ་མཚན་དང་། ཡུམ་མ་གཅིག་ཀུན་སྐྱེད་གཉིས་ཀྱི་སྲས་སུ་རབ་བྱུང་
བཞི་པའི་མྱོས་བྱེད་ཅེས་པ་ཤིང་མོ་ལུག་གི་ལོའི་（ ༡༢༣༥ ） ནག་ཟླའི་དཀར་ཕྱོགས་
ཀྱི་ཚེས་དྲུག་གི་ཉིན་ངོ་མཚར་བའི་ལྟས་དུ་མ་དང་བཅས་ཏེ་སྐུ་བལྟམས། དགུང་གྲངས་
གསུམ་བཞེས་པའི་ཚེ་སྒྲུབ་ཐབས་མཚོ་སྐྱེས་དང་། བརྒྱད་ཀྱི་དུས་སུ་སྐྱེས་རབས། དགུ་
པར་བརྟག་གཉིས་སོགས་ཐུགས་ཐོག་ནས་གསུངས་པ་དང་། ཆོས་རྗེ་ཧོར་ཡུལ་དུ་ཕེབས་
པའི་སྔོན་འགྲོའི་ཆོས་འཁོར་མཛད་དུས་ཚོགས་ཀྱི་གཏམ་བཤད་དང་ཆོས་ཀྱི་བགྲོ་གླེང་
མཛད་པས། མཁས་པ་ཀུན་གྱི་ཁེངས་པ་བཅགས་ཤིང་ངོ་མཚར་དུ་གྱུར་ནས་སོ་སྐྱེ་ལ་
འདི་འདྲའི་བློ་གྲོས་ཡོད་མི་སྲིད་པས་འདི་ནི་ངེས་པར་འཕགས་པའོ་ཞེས་བསྒྲགས་པས་
འཕགས་པར་གྲགས་སོ། །དེ་ནས་དགུང་གྲངས་བཅུ་བཞེས་པ་ན་ས་སྐྱ་པཎ་ཆེན་དང་
172

མཉམ་དུ་ཧོར་ཡུལ་དུ་བྱོན་ཏེ་ལམ་དུ་དབུས་སུ་ཆོས་རྗེས་མཁན་པོ་མཛད་ཅིང་། ཁ་སྐོང་
གི་དགེ་འདུན་དང་བཅས་པའི་དྲུང་དུ་རབ་ཏུ་བྱུང་བརམཛད། བློ་གྲོས་རྒྱལ་མཚན་ཞེས་
པའི་མཚན་གྱི་ཅོད་པན་གསོལ། སྐྱོར་མོ་ལུང་པའི་མཁན་པོ་ཤེས་རབ་སེངྒེའི་མདུན་དུ་
དགེ་ཚུལ་གྱི་བསླབ་བྱ་རྣམས་གསན། ཁུ་བོ་ཆོས་རྗེའི་དྲུང་དུ་སྡེ་སྣོད་དང་རྒྱུད་སྡེའི་ཆོས་
སྐོར་རྣམས་རྫོགས་པར་གསན། བཅུ་བདུན་ལ་ཆོས་རྗེར་མངའ་བའི་ཡོན་ཏན་ཕལ་ཆེར་
ཡོངས་སུ་རྫོགས་པས་ཆོས་རྗེ་ཐུགས་མཉེས་ནས་ཆོས་དུང་དང་ལྷུང་བཟེད་སོགས་གནང་
སྟེ་སྔོན་གྱི་དམ་བཅའ་དྲན་པར་གྱིས་ལ་བསྟན་པ་དང་འགྲོ་བའི་དོན་གྱིས་ཤིག་གསུངས་
ནས་བསྟན་པའི་བདག་པོར་མངའ་གསོལ་མཛད། ཆོས་རྗེ་ལིང་ཆུ་རྩེའི་ཁབ་ཏུ་མྱ་ངན་
ལས་འདའ་བའི་ཚུལ་བསྟན་པས་རྗེས་ཀྱི་བྱ་བ་རྣམས་ལེགས་པར་བསྒྲུབས། དེ་ནས་
དགུང་གྲངས་བཅུ་དགུ་བཞེས་པ་ཆུ་མོ་གླང་གི་ལོར་ཧོར་སེ་ཆེན་རྒྱལ་པོས་ཕོ་བྲང་དུ་
གདན་དྲངས་པ་ལྟར་བྱོན་ཏེ་ཡོན་མཆོད་ཀྱིས་གསུང་གླེང་མང་དུ་མཛད་ནས་རྒྱལ་པོ་
ཐུགས་མཉེས་པར་མཛད། འདི་ལ་ལེགས་པ་རིན་པོ་ཆེས་ལམ་འབྲས་ཁོག་ཕུབ་ཁ་སྐོང་བསྟན་
པ་རྒྱས་པའི་ཉིན་བྱེད་ལས། བཅོ་བརྒྱད་པ་ལ་ཧོར་རྒྱལ་པོ་སེ་ཆེན་གྱིས་ཕོ་བྲང་དུ་སྤྱན་དྲངས་ཞེས་
བྲིས་པ་ཡི་གེ་མ་དག་པར་སྣང་ངོ་། །མཆན། དེའི་དུས་སུ་རྒྱལ་པོ་ཡབ་ཡུམ་སོགས་དབང་
པ་ཉི་ཤུ་རྩ་ལྔ་ལ་ཟབ་པའི་མཐའ་ཐུག་གཉིས་མེད་རྒྱུད་རྒྱལ་དཔལ་ཀྱེ་རྡོ་རྗེའི་དཀྱིལ་
འཁོར་དུ་སྨིན་བྱེད་ཀྱི་དབང་ཡོངས་སུ་རྫོགས་པར་བསྐུར་བས་ཧོར་ཡུལ་དུ་གསང་ཆེན་
རྡོ་རྗེ་ཐེག་པའི་བསྟན་པའི་དབུ་བརྙེས་སོ། །དེ་ཉིད་དབང་བསྐུར་དང་པོ་ཡིན་ལ། དེའི་
ཡོན་དུ་བོད་ཁྲི་སྐོར་བཅུ་གསུམ་ཕུལ་བར་གསུངས་པའི་གྲངས་འདྲེན་ཚུལ་ལ་ངེས་དོན་
173

གྱི་མཁས་པ་རྣམས་མི་མཐུན་པ་མེད་ནའང་། གུ་བཀྲའི་ཆོས་འབྱུང་ལས། བོད་ཁྲི་སྐོར་
བཅུ་གསུམ་མམ་ཆོལ་ཁ་གསུམ་དུ་གྲགས་པ་ཞེས་དེ་གཉིས་གདམ་ང་ཅན་དུ་མཛད་པ་
དང༌། གསེར་ཏོག་བློ་བཟང་ཚུལ་ཁྲིམས་རྒྱ་མཚོས་སྐུ་འབུམ་བྱམས་པ་གླིང་གི་གདན་
རབས་ལས། མངའ་རིས་སྐོར་གསུམ་དང་། དབུས་གཙང་རུ་བཞི། མདོ་ཁམས་སྒང་
དྲུག་སྟེ་བསྡམས་པས་བོད་ཁྲི་སྐོར་བཅུ་གསུམ་ཞེས་བྱའོ་ཞེས་གསུངས་ཀྱང་། དེ་ནི་རྡོ་
རིང་བསྟན་འཛིན་དཔལ་འབྱོར་གྱིས་དགའ་བཞི་པའི་རྣམ་ཐར་ལས། སྐོར་གསུམ་རུ་
བཞི་བཅས་བདུན་གྱི་ཐོག་ཏུ་སྒང་དྲུག་བསྣན་པས་བཅུ་གསུམ་ཡོང་བར་བསམས་ནས་
བོད་ཁྲི་སྐོར་བཅུ་གསུམ་དང་མཐུན་ཕྱིར་བླུན་རྟགས་བབ་ཅོལ་དུ་སྨྲས་ཞེས་པའི་ཕྱོགས་
སྔར་སོང་ལ། དེ་ལྟར་ན་བོད་ཡིན་ན་དབུས་གཙང་ཡིན་དགོས་པར་ཐལ་བ་དང་། བོད་
ལ་དབུས་གཙང་གི་ཆོལ་ཁ་ལས་མདོ་སྟོད་སྨད་ཀྱི་ཆོལ་ཁ་མེད་པར་ཐལ་བ་སོགས་ཀྱི་
སྐྱོན་ཟློག་ཏུ་མེད་ཅིང་། ཚད་ལྡན་གྱི་ལོ་རྒྱུས་དང་ཁུང་ལྡན་གྱི་ཡིག་ཆ་དུ་མ་དང་འགལ་
བས་མི་རིགས་སོ། །དེས་ན་བོད་ཁྲི་སྐོར་བཅུ་གསུམ་ནི་དབུས་གཙང་གི་ཆོལ་ཁ་ལ་བརྩི་
དགོས་ཤིང་། བརྩི་ཚུལ་ཡང་དཔལ་ས་སྐྱ་པ་ངག་དབང་ཀུན་དགའ་བསོད་ནམས་མཆོག་
གིས་བསྟན་སྲུང་ཆོས་ཀུན་གསལ་བའི་ཉིན་བྱེད་ལས། ཆོས་ཀྱི་རྒྱལ་པོ་འཕགས་པ་ལ་
ཧོར་རྒྱལ་པོས་རྡོ་རྗེ་ཐེག་པའི་དབང་ཞུ་བའི་ཆོས་ཡོན་དུ་ཆོལ་ཁ་གསུམ་དུ་གྲགས་པའི་
དབུས་གཙང་དམ་པ་ཆོས་ཀྱི་ཆོལ་ཁ། མདོ་སྟོད་ཀེ་ལེ་མི་ཡི་ཆོལ་ཁ། མདོ་སྨད་གྱི་ལིང་
རྟ་ཡི་ཆོལ་ཁ་སྟེ་དེ་གསུམ་དང་། དེའི་ནང་ཚན་ཁྲི་སྐོར་བཅུ་གསུམ་ཞེས་པ། གཙང་ལ་
ལྷ་ཤང་ལྷོ་བྱང་ཆུ་ཞལ་དྲུག །དབུས་ན་གཡའ་ཕག་ཐང་མཚལ་རྒྱ་ཁྲི་དྲུག །གཙང་དབུས་
174

མཚམས་སུ་ཡ་འབྲོག་ཁྲི་སྐོར་རོ། །ཞེས་པ་ལྟར་གྱི་དེ་རྣམས་ཕུལ་བ་ནས་བཟུང་ས་སྐྱ་
པས་འཇིག་རྟེན་གྱི་བདག་པོ་མཛད་ནས་འགྲོ་བ་ཆོས་བཞིན་དུ་བསྐྱངས། ཞེས་དང་།
དགའ་བཞི་པའི་རྣམ་ཐར་ལས། དོན་དུ་བོད་ཁྲི་སྐོར་བཅུ་གསུམ་གྱི་འདྲེན་ཚུལ་ནི།
དཔལ་ལྡན་ས་སྐྱ་པ་དང་། གོང་མ་སེ་ཆེན་རྒྱལ་པོ་མཆོད་ཡོན་དུ་འབྲེལ་སྐབས་ས་བརྩི་
མཛད་པའི་བརྗོད་དོན་དུ། ལ་སྟོད་ལྷོ། བྱང་། མངའ་རིས། ཆུ་མིག །ཤངས། ཞ་ལུ་
བཅས་གཙང་གི་ཁྲི་དྲུག་དང་། རྒྱ་མ། འབྲི་གུང་། ཚལ་པ། ཕག་གྲུ། གཡའ་བཟང་
བཅས་ཀྱི་ཐོག་ལྷ་བྱ་འབྲུག་གསུམ་གཅིག་ཏུ་བསྡེབས་པར་དབུས་ཀྱི་ཁྲི་དྲུག །དབུས་
གཙང་བར་ན་ཡར་འབྲོག་ཁྲི་གཅིག་བཅས་བོད་ཁྲི་སྐོར་བཅུ་གསུམ་དུ་གྲགས་སོ། །ཞེས་
འབྱུང་བ་ལྟར་ཤེས་པར་བྱའོ། །དེ་ནས་དབང་གཉིས་པ་གནང་ནས་འགྲོ་བ་མཐའ་ཡས་
པ་སྨིན་ཅིང་གྲོལ་བར་མཛད། དེའི་དབང་ཡོན་དུ་བོད་ཆོལ་ཁ་གསུམ་དང་། ཆོས་དུང་
དཀར་མོ་རྒྱང་གྲགས་སོགས་འཛམ་གླིང་ན་རིན་ཐང་གཞལ་བར་དཀའ་བའི་དངོས་རྫས་
གྱ་ནོམ་པ་ཕུལ། ཁྲི་སྐོར་དང་ཆོལ་ཁ་ཡང་གདུང་རབས་ངོ་མཚར་བང་མཛོད་ལས། དེ་
ཡང་ཁྲི་སྐོར་རེ་ལ་ལྷ་སྡེ་བཞི་སྟོང་དང་། མི་སྡེ་དྲུག་སྟོང་ཡོང་བ་ཡིན་ནོ། །ཞེས་དང་།
དེ་ཡང་སྟོད་མངའ་རིས་སྐོར་གསུམ་ནས་སོག་ལ་སྐྱ་བོ་ཡན་དམ་པ་ཆོས་ཀྱི་ཕྱོགས་ཁ།
སོག་ལ་སྐྱ་བོ་མན་ནས་རྨ་ཆུ་ཁུག་པ་ཡན་མགོ་ནག་མི་ཡི་ཕྱོགས་ཁ། །རྨ་ཆུ་ཁུག་པ་མན་
ནས་རྒྱ་ཡི་མཆོད་རྟེན་དཀར་པོ་ཡན་ཆད་གྱི་ལིང་རྟའི་ཕྱོགས་ཁ་ཞེས་གྲགས་ཤིང་། ཞེས་
གསུངས་པ་ལྟར་རོ། །དབང་གསུམ་པ་གནང་ནས་ཡོན་ལ་བླ་མའི་བཀའ་བཞིན་རྒྱ་ཡི་
མི་ཡུར་ཆེན་པོ་དང་། དངོས་རྫས་ཀྱི་བྱེ་བྲག་བསམ་གྱིས་མི་ཁྱབ་པ་ཕུལ་བས་ཐུགས་

རབ་ཏུ་དགྱེས་ཏེ། ནམ་མཁའི་ཁམས་ནི་ཁྲག་གི་མདོག་ལྟར་དམར། །རྐང་ལེབ་རོ་ཡིས་
ཕྱི་ཡི་རྒྱ་མཚོ་ཁེངས། །འདི་འདྲ་བཅད་པའི་དགེ་བ་གང་ཡིན་དེས། །མཁྱེན་རབ་དབང་
ཕྱུག་ཐུགས་དགོངས་རྫོགས་པའི་ཕྱིར། །ཕན་བདེའི་བསྟན་པ་རབ་ཏུ་རྒྱས་པ་དང་། །
མི་དབང་སྐུ་ཚེ་ཡུན་དུ་བརྟན་ཕྱིར་བསྔོ། །ཞེས་བསྔོ་བར་མཛད་དོ། །དེའི་དུས་སུ་ཏི་
ཤྲཱིའི་མཚན་གསོལ་ནས་སྨིན་གྲོལ་གྱི་གདམས་ངག་མཐའ་ཡས་པ་ཞུས། དེའི་ཕྱི་ལོ་ཤིང་
སྟག་ལོར་འཇའ་ས་མུ་ཏིག་མ་དང་། བནྡེ་ཤེད་བསྐྱེད་མ་གཉིས་བོད་ཡིག་ཏུ་བྲིས་ནས་
ཕུལ། དེའི་ཕྱི་ལོ་བྱང་ངོས་སུ་བྱོན་ནས་ཆོས་རྗེའི་སྐུ་འབུམ་ལ་རབ་གནས་མཛད། དགུང་
གྲངས་ཉེར་གཅིག་བཞེས་པ་ཤིང་ཡོས་ལོའི་ཟླ་བ་ལྔ་པའི་ཚེས་བཅོ་ལྔའི་ཉིན་རྒྱ་ཧོར་གྱི་
མཚམས་ཐེ་ལེ་ཞེས་པའི་ཆུ་བོའི་འགྲམ། སྙེ་ཐང་གྲགས་པ་སེངྒེ་དང་། སློབ་དཔོན་བསོད་
ནམས་རྒྱལ་མཚན། གསང་སྟོན་བྱང་ཆུབ་རྒྱལ་མཚན་སོགས་ཉི་ཤུའི་དབུས་སུ་བསྙེན་
པར་རྫོགས་པར་གནང་། མཁན་པོ་སོགས་དེ་དག་ལས་ཕར་ཕྱིན་དང་། སོར་མདོ། མདོ་
རྩ། སྡེ་བདུན་སོགས་མང་དུ་གསན། མེ་སྦྲུལ་ལོར་ལྡོང་གིས་གདན་དྲངས་ཏེ་རི་བོར་
རྩེ་ལྔར་བྱོན་ནས་མདོ་སྔགས་ཀྱི་གཞུང་མང་དུ་གསན། ལོ་དེའི་ས་ཟླའི་ཚེས་བཅུ་གསུམ་
གྱི་ནུབ་མོ་ཆོས་རྗེ་བྱོན་ནས། ཁྱེད་འདི་ནས་ལོ་འབུམ་ཕྲག་གཅིག་དང་སྟོང་འདས་པའི་
རྗེས་སུ་ཕྱག་ཆེན་མཆོག་གི་དངོས་གྲུབ་ཐོབ་ཅེས་ལུང་བསྟན་ཅིང་དབུགས་ཕྱུང་བའི་རྗེས་
སུ། སྲིད་པའི་སྡུག་བསྔལ་དུ་མ་ཡིས། །ཡུན་རིང་དུས་སུ་དུབ་པ་བདག །ལེགས་པར་
གསུངས་པའི་དབུགས་འབྱིན་པ། །ཐུགས་རྗེའི་དབང་ཕྱུག་མཁྱེན་པའི་གཙོ། །ཆོས་ཀྱི་
རྗེ་ལ་ཕྱག་འཚལ་བསྟོད། །ཅེས་བསྟོད་པ་མཛད་ཅིང་། ཐོས་རྒྱ་མ་ཡང་དེ་དུས་མཛད་
176

པར་གྲགས་ལ། ཧོར་ཡིག་གསར་དུ་བརྩམས། ཀརྨ་པཀིས་རྫུ་འཕྲུལ་དང་པོ་བསྟན་
པའི་དུས་སུ། 
རྒྱལ་པོས་བླ་མ་འདི་གཉིས་དོན་ལ་ཁྱད་པ་མེད་ནའང་འཕྲལ་སྣང་གི་རྫུ་
འཕྲུལ་དང་རྟོགས་པ་རྟོགས་ལྡན་རྒྱ་བོ་འདི་རང་མཐོ་བ་འདུག་ཅེས་གསུངས་པས་རྐྱེན་
བྱས། 
བཙུན་མོ་ཆ་བུ་ས་སྐྱ་པ་དང་འཕགས་པ་རིན་པོ་ཆེ་ལ་དད་གུས་ཆེ་བས་འཕགས་
པའི་དྲུང་དུ་བྱོན་ནས། རྫུ་འཕྲུལ་སྟོན་པར་གསོལ་བ་བཏབ་པས་ཞལ་གྱིས་བཞེས་ཏེ།
རལ་གྲི་རྣོན་པོ་ཞིག་ཁྱེར་ཤོག་གསུངས། གྲི་ཕུལ་བས་ཡན་ལག་ལྔ་མཚོན་གྱིས་སོ་སོར་
ཕྲལ་ཏེ་རྒྱལ་བ་རིགས་ལྔའི་ཞིང་གི་བཀོད་པ་བསྟན་པ་སོགས་རྫུ་འཕྲུལ་ཡ་མ་ཟུང་སྣ་
ཚོགས་བསྟན་པས་རྒྱལ་བློན་བཙུན་མོ་སོགས་སྔར་ལས་ཀྱང་ཆེས་དད་པར་གྱུར་ཏོ
རྒྱལ་པོའི་ཕོ་བྲང་དུ་བྱོན་ནས་ཆོས་འཁོར་བསྐོར་བའི་ཚེ། ཐ་ཤང་ལ་གྱིན་གྱི་རྗེས་འབྲང་
ཟིན་ཤིང་གི་སྟོན་པ་བཅུ་བདུན་ལྟ་བ་ངན་པ་ལ་ཞེན་པ་རྣམས་བསྟན་པར་གནོད་པར་
གཟིགས་ནས། རྒྱལ་པོའི་བཀས་བསྐུལ་ཏེ། རིགས་པས་ཕམ་པས་མཛད་ནས་བསྟན་
པའི་སྒོར་བཅུགས། དགུང་གྲངས་ཉེར་བརྒྱད་བཞེས་དུས་བོད་དུ་གསེར་དངུལ་སོགས་
དངོས་རྫས་མང་དུ་བསྐུར་ནས། དཔོན་ཆེན་ཤཱཀྱ་བཟང་པོས་དབུ་རྩེ་རྙིང་མའི་ནུབ་ཏུ་
གསེར་ཐོག་ཆེན་མོ་བཞེངས། དེ་ནས་ཤར་ཕྱོགས་རྒྱལ་ཁམས་ཆེན་པོར་ཆོས་འཆད་
རྩོད་རྩོམ་གསུམ་དང་སྨིན་གྲོལ་གྱི་གདམས་པ་སོགས་བསམ་གྱིས་མི་ཁྱབ་པ་མཛད་ནས
དགུང་གྲངས་སོ་གཅིག་བཞེས་པའི་དུས་སུ་བསིལ་ལྡན་ཁ་བ་རི་པ་རྣམས་ལ་ཐུགས་
རྗེས་ལྷག་པར་གཟིགས་ཤིང་། གདན་ས་ཆེན་མོ་གསོལ་བ་བཏབ་པ་ལྟར་བོད་ཡུལ་
དུ་བྱོན་ནས། 
གདན་ས་ཆེན་པོ་དཔལ་ས་སྐྱའི་གཙུག་ལག་ཁང་དུ་ཞབས་པད་འཁོད།
177

དེའི་ཚེ་བདག་ཉིད་ཆེན་པོ་འདི་ཡི་ཕྱག་ཏུ་ལོངས་སྤྱོད་ཀྱི་དངོས་པོ་རྒྱ་ཆེ་ཞིང་སྤུས་དག་
པ་བྱུང་བ་རྣམས་ཀྱིས་རྟེན་མཛད་ནས། གསེར་ཐོག་ཆེན་མོར་རྡོར་དབྱིངས་ཀྱི་ལྷ་ཚོགས་
བཞུགས་པའི་བཀྲ་ཤིས་སྒོ་མང་རིན་ཆེན་དུ་མས་སྤྲས་པ་དང་། རྗེ་བཙུན་གོང་མའི་སྐུ་
འབུམ་བདུན་ལ་གསེར་གྱི་ཆོས་འཁོར་དང་གདུགས་སོགས་ཕུལ། གསུང་རྟེན་ཤེར་ཕྱིན་
རྒྱས་འབྲིང་བསྡུས་གསུམ་སོགས་བཀའ་བསྟན་གསེར་བྲིས་པུསྟི་བགྲང་ལས་འདས་པ་
བཞེངས་པ་སོགས་བསྟན་འགྲོའི་དོན་དཔག་མེད་མཛད་དོ། །བདག་ཉིད་ཆེན་པོ་འདིའི་
སྐྱེས་སྦྱང་རིག་པའི་གྲུ་ལ་བརྟེན་ནས་ཤེས་བྱའི་ཆུ་གཏེར་ཆེན་པོའི་ཕ་རོལ་ཏུ་སྔ་ནས་
བགྲོད་ཟིན་མོད། ང་རྒྱལ་མེད་ཅིང་ཆོས་ལ་དད་གུས་བརྟན་པའི་ཆེད་དུ། ཡོངས་འཛིན་
བཅུ་ཕྲག་གཉིས་ལྷག་ཙམ་བསྟན་ནས་མདོ་སྔགས་རིག་གནས་དང་བཅས་པ་ལ་གསན་
པ་རྒྱ་ཆེར་མཛད་པས་ཟབ་རྒྱས་ཆོས་ཀྱི་མཛོད་ཆེན་པོར་གྱུར་ཏོ། །དེ་ནས་སླར་ཡང་
དགུང་གྲངས་སོ་གསུམ་བཞེས་པ་རབ་བྱུང་ལྔ་པའི་ཐོག་མ་མེ་ཡོས་ལོར་ས་བདག་ཆེན་
པོས་གདན་འདྲེན་པའི་ཕོ་ཉ་མང་དུ་མངགས་བྱུང་བའི་ཚེ་ན། ཆོས་རྗེ་ཁུ་དབོན་གཉིས་
ཀྱི་གདུལ་བྱར་གྱུར་པའི་ཤར་ཕྱོགས་ན་གནས་པའི་འགྲོ་བ་དཔག་ཏུ་མེད་པ་ལ་ཐུགས་
བརྩེ་བས་དགོངས་ཏེ། ཕྱི་ནང་གི་ལས་ཚན་བཅུ་གསུམ་གྱི་གྲ་སྒྲིག་མཛད་ནས་བྱོན་པས།
སྣར་ཐང་པའི་མཁས་མཆོག་བཅོམ་ལྡན་རིག་པའི་རལ་གྲིས་ཟུར་ཟ་བའི་ཚིགས་བཅད་
ཕུལ་བར། འཕགས་པ་ཉིད་ཀྱིས་དེ་ལ་ལན་གསུངས་པས་ཕྱིས་སུ་འཕགས་པའི་སློབ་
མར་གྱུར་ཏེ། བསྟོད་པ་ཡང་ཕུལ་བར་མཛད་དོ། །འཕགས་པ་རྒྱ་ཡུལ་དུ་བྱོན་པའི་ལམ་
བར་ལ་བཀའ་གདམས་པ་ནམ་མཁའ་འབུམ་དང་མཇལ་ནས། དྲི་བ་དྲི་ལན་མང་དུ་
178

མཛད་མཐར། བཀའ་གདམས་པ་ཉིད་དད་པ་བརྟན་པོ་ཐོབ་སྟེ་ཆོས་རྗེའི་རྣམ་ཐར་ཆ་
ཤས་དང་འབྲེལ་བའི་བསྟོད་པ་སྔ་ཕྱི་གཉིས་མཛད། དེ་ནས་དཔག་ཚད་བརྒྱ་ཕྲག་མང་
པོའི་ལམ་བགྲོད་དཀའ་བའི་ཆུ་ཀླུང་དང་། རི་བྲག་དང་། ངམ་གྲོག་སོགས་དུ་མ་བགྲོད་
ཅིང་། བྱང་ཆུབ་སེམས་དཔའི་བྱ་དཀའ་བའི་སྤྱོད་པ་ལྷུར་བླངས་ཏེ། མ་ཧཱ་ཙི་ནའི་ཡུལ་
དུ་ཆགས་ཕེབས་སོ། །དེའི་ཚེ་རྒྱལ་ཚབ་སྲས་ཀྱི་ཐུ་བོ་ཇིམ་གྱིམ་དང་། བཙུན་མོ་བློན་
པོའི་ཚོགས་རྒྱ་ཆེན་པོས་སྣ་ཚོགས་པའི་མཆོད་སྤྲིན་དང་བཅས་ཏེ་བསུ་བ་ཚད་མེད་པ་
མཛད་ནས་ཕོ་བྲང་ཆེན་པོར་གདན་དྲངས། བླ་མ་ཉིད་ཀྱིས་ཟབ་རྒྱས་ཆོས་ཀྱི་བཀའ་
དྲིན་མང་དུ་བསྩལ་ནས་རྒྱ་ནག་པོའི་ཡུལ་ཁམས་ཐམས་ཅད་ལ་རྒྱལ་བའི་བསྟན་པ་རིན་
པོ་ཆེ་ཆེས་ཆེར་གསལ་བར་མཛད། དེའི་ཕྱི་ལོ་ས་སྦྲུལ་ལོར་དཔོན་ཆེན་ཤཱཀྱ་བཟང་པོས་
དབུས་གཙང་ཁྲི་སྐོར་བཅུ་གསུམ་ལས་ལ་བསྐུལ་ཏེ་ལྷ་ཁང་ཆེན་མོ་དང་། བླ་བྲང་རྣམས་
བཞེངས་མགོ་བཙུགས། དེའི་ཕྱི་ལོ་འཕགས་པ་རིན་པོ་ཆེའི་མཚན་དཔེའི་པད་དཀར་
བཞད་ནས་བགྲང་བྱ་བཅུ་ཕྲག་གསུམ་དང་ཉག་མ་དྲུག་སོན་སྐབས་རྒྱལ་བློན་བཙུན་མོའི་
ཚོགས་ཀྱིས་སླར་ཡང་དབང་བསྐུར་ཞུས་ནས། ཤེལ་དམ་གླིང་དྲུག་མ་དང་། འཇའ་ས་
ཁྱད་པར་ཅན་ཕུལ་ཏེ། གནམ་གྱི་འོག སའི་སྟེང་ན་རྒྱ་གར་ལྷའི་སྲས་པོ། སྤྲུལ་པའི་
སངས་རྒྱས། ཡི་གེ་རྩོམ་མི། རྒྱལ་ཁམས་འཇགས་སུ་འཇུག་པ་པོ། གནས་ལྔ་རིག་
པའི་པཎྜི་ཏ་འཕགས་པ་ཏི་ཤྲཱི་ཞེས་པའི་མཚན་གསོལ། གསེར་བྲེ་བརྒྱ་ལྷག་པ་དང་།
དངུལ་བྲེ་སྟོང་ར་ཅན། གོས་དར་བཞི་ཁྲི་སོགས་ཕུལ་བར་གྲགས། དེ་ནས་རྒྱ་ཧོར་གྱི་
གདུལ་བྱ་རྣམས་སྨིན་གྲོལ་ལ་བཀོད་ཅིང་བསྟན་པ་དར་རྒྱས་སུ་མཛད་ནས། སླར་བོད་
179

ཡུལ་དུ་བྱོན་པར་ཐུགས་ལ་འཁྲུངས་ཏེ། སློབ་མའི་ཚོགས་རྒྱ་ཆེན་པོ་དང་བཅས་རིམ་
གྱིས་གདན་སར་བྱོན་པའི་ལམ་དུ་མི་དང་མི་མ་ཡིན་པའི་ཚོགས་རྣམས་ཀྱིས་བསུ་སྐྱེལ་
དང༌། བསྙེན་བཀུར་བསམ་གྱིས་མི་ཁྱབ་པ་དང་། བགྲོད་དཀའ་བའི་ཆུ་བོར་ཟམ་པ་
འཛུགས་པ་སོགས་མཛད་པ་དང་། འཕགས་པ་ཉིད་ཀྱི་ཐུགས་བསྐྱེད་ལ་བརྟེན་ནས་ས་
སྐྱའི་ཆོས་གྲྭ་མང་པོ་གསར་འཛུགས་མཛད་པ་སོགས། རླབས་ཆེན་འཁོར་ལོ་གསུམ་
གྱི་བྱ་བས་བསྟན་འགྲོའི་དོན་མཛད་བཞིན་མེ་བྱི་ལོར་གདན་ས་ཆེན་མོར་ཞབས་པད་
གསེར་གྱི་འཁོར་ལོའི་རེ་ཁྭ་མངོན་པར་འཁོད་དོ། །དེའི་ཚེ་ན་བླ་མ་འཕགས་པའི་མཚན་
སྙན་ཕྱོགས་ཀུན་ཏུ་ཁྱབ་པར་བརྟེན། ཕྱོགས་མེད་ཀྱི་མཁས་པ་དང་གྲུབ་པ་པཎྜི་ཏ་
སོགས་མང་དུ་བྱུང་བ་ན། བདག་ཉིད་ཆེན་པོས་མདོ་རྒྱུད་མན་ངག་གི་སྐོར་ཐམས་ཅད་
ང་ལ་ཡོད་པས། ཁྱེད་ཅག་གང་ལ་མོས་པ་དེ་ཞུས་ཤིག་ཅེས་གསུངས་ནས་ཟབ་རྒྱས་
ཆོས་ཀྱི་བཀའ་དྲིན་མང་དུ་བསྩལ། ཁྱད་པར་མེ་གླང་ལོའི་དཔྱིད་ཟླ་ར་བར་རྒྱལ་པོ་རིམ་
གྱིམ་གྱིས་སྦྱིན་བདག་མཛད་ཅིང་། གཙང་ཆུ་མིག་རིང་མོར་དགེ་འདུན་ཁྲི་ཕྲག་བདུན་
ལྷག་ཙམ་དང་། སྐྱེ་བོ་བཅས་འབུམ་དུ་ལོངས་པ་ལ་སེམས་བསྐྱེད་དེ་ཆོས་འཁོར་བསྐོར་
བ་དང་། ཞལ་ཟས་གྱ་ནོམ་པ། དགེ་འདུན་རེར་གསེར་ཞོ་གང་རེ། སུམ་སྣམ་རེའི་འགྱེད་
སོགས་མཛད་ཅིང་། སྦྱིན་པ་རྣམ་བཞིའི་སྒོ་ནས་བསྟན་འགྲོའི་དོན་དཔག་ཏུ་མེད་པ་མཛད་
དོ། །དེའི་ཚེ་ནམ་མཁའ་ནས་མེ་ཏོག་གི་ཆར་འབབ་པ་དང་། འཇའ་འོད་ཀྱིས་གུར་ཕུབ་
པའི་དབུས་སུ་སངས་རྒྱས་བྱང་སེམས་སོགས་དག་དང་མ་དག་པའི་གདུལ་བྱ་རྣམས་ལ་
སྐལ་བ་དང་འཚམ་པའི་ངོ་མཚར་བའི་མཐོང་སྣང་དུ་མ་བྱུང་བར་གསུངས་སོ། ། སླར་
180

ཡང་གདན་སར་བྱོན་ནས་འཆད་རྩོད་རྩོམ་གསུམ་གྱིས་བསྟན་འགྲོའི་དོན་མཛད་པ་དང་།
ཁྱད་པར་རྩོམ་པའི་སྒོ་ནས་དངོས་དང་བརྒྱུད་པར་བསྟན་པ་དང་སེམས་ཅན་ལ་ཕན་པར་
དགོངས་ནས། བྱ་སྤྱོད་རྣལ་འབྱོར་བླ་མེད་ཀྱི་ཡི་དམ་དག་གི་སྒྲུབ་ཐབས་དང་། བསྟོད་
པ། གསོལ་འདེབས། མདོ་རྒྱུད་ཀྱི་གཞུང་འགྲེལ། རྒྱལ་པོ་དང་བླ་མ་སོགས་ལ་སྤྲིང་
བའི་འབེལ་གཏམ་སོགས་དོན་དང་ལྡན་པའི་ལྗགས་རྩོམ་ཡང་གླེགས་བམ་མང་དུ་མཛད་
དོ། །དགུང་གྲངས་ཞེ་དྲུག་བཞེས་པ་（ ༡༢༨༠ ） ལྕགས་ཕོ་འབྲུག་གི་ལོའི་ཟླ་བ་བཅུ་
པའི་ཚེས་གསུམ་གྱི་མཚན་མོར། དཔལ་གྱི་རིར་སློབ་དཔོན་ཀླུ་སྒྲུབ་ཀྱི་དྲུང་དུ་བྱོན་
ནས་དབུ་མ་རིགས་ཚོགས་སོགས་ཟབ་ཆོས་མང་དུ་གསན་པ་དང་། ནམ་མཁར་ལྷ་ཡིས་
མཆོད་སྤྲིན་འབུལ་བ་སོགས་ངོ་མཚར་བ་མང་པོ་གཟིམ་ལམ་དུ་བྱུང་ཞེས་གསུངས། དེ་
ནས་བདག་ཉིད་ཆེན་པོས་སྐུ་ཚེ་འདི་ཉིད་ཀྱི་གདུལ་བྱ་རྣམས་འདུལ་ཟིན་པ་དང་། ཞིང་
གཞན་དུ་སྐུ་ཡི་བཀོད་པས་སེམས་ཅན་དཔག་ཏུ་མེད་པ་འདུལ་བར་དགོངས་ནས་སློབ་
དཔོན་དྷརྨཱ་པ་ལ་རཀྵི་ཏ་ལ་རྗེ་བཙུན་གོང་མའི་རྣམ་ཐར་སོགས་གསུངས་ནས། དམ་
པ་དེ་རྣམས་ལ་ཡོན་ཏན་གྱི་ཕུང་པོ་དེ་ལྟ་བུ་མངའ་ཞིང་། བསྟན་འགྲོའི་དོན་དེ་ལྟར་
མཛད་པ་ཡིན་ལ། ངས་ཀྱང་བསྟན་འགྲོའི་དོན་ཅི་ནུས་བསྒྲུབས་པ་ཡིན་པས། ད་ནི་
ཁྱོད་ཀྱིས་ཀྱང་དེ་ལྟར་བྱ་དགོས་གོ་བར་གྱིས་ཤིག་གསུངས། བླ་མ་ས་ལོ་ཆེན་པོའི་དུས་
མཆོད་ཀྱང་ཟླ་བ་བཅུ་པའི་ཚེས་གཅིག་ནས་འཛུགས་པར་མཛད་པར། དྲུང་ན་གནས་
པ་རྣམས་ཀྱིས་ཆོས་རྗེའི་དུས་མཆོད་སྔར་ཟླ་བ་བཅུ་གཅིག་པར་མཛད་པ་མ་ལགས་སམ་
ཞུས་ཚེ། དེ་ལྟར་ཡིན་མོད། བླ་མ་ལ་གསོལ་བ་འདེབས་པ་ཟླ་བ་རེ་བྱེད་པ་དམ་བཅས་
181

པ་ཡིན་པས། བཅུ་གཅིག་པའི་ཟླ་བ་ཚང་བར་མཆོད་འབུལ་སོགས་མ་བྱུང་གིས་དོགས་
ནས་བསུ་བ་ཡིན་གསུངས་སོ། །དེའི་ཚེ་བླ་མ་འཕགས་པ་ཞིང་གཞན་དུ་འབྱོན་གྲབས་
མཛད་པ་ལ་དཀར་ཕྱོགས་སྐྱོང་བའི་ལྷ་རྣམས་ཀྱིས་ཀྱང་སྐྱེས་བུ་དམ་པ་འདི་ཉིད་མི་
བཞུཊ་ན་སངས་རྒྱས་ཀྱི་བསྟན་པ་སུས་འཛིན་ཅེས་མྱ་ངན་གྱིས་ནོན་པ་དང་། བྱ་རྣམས་
ཀྱིས་སྐད་ངན་འདོན་ཅིང་སྤུའི་ཁ་དོག་མ་རུང་བར་གྱུར་པ་སོགས་ཇི་ལྟར་ཉི་མ་ནུབ་རིར་
གཤེགས་པ་ན་གྲིབ་མའི་ཚོགས་སྔོན་དུ་འོང་བ་བཞིན། བདག་ཉིད་ཆེན་པོ་ཞིང་གཞན་
དུ་འབྱོན་པའི་སྔ་ལྟས་སུ་འཇིག་རྟེན་གྱི་ཁམས་འདིར་ལྟས་སྣ་ཚོགས་པ་ཞིག་ཀྱང་བྱུང་
ངོ༌། ། ཟླ་བ་བཅུ་གཅིག་པའི་ཚེས་བཅོ་བརྒྱད་བར་ཚོགས་སུ་བྱོན་ནས་ཆོས་གསུངས།
ཚེས་བཅུ་དགུ་དང་ཉི་ཤུ་ཉེར་གཅིག་གསུམ་ལ་གཟིམ་ཁང་ཉིད་དུ་བཞུགས། དེ་ནས་
ཟླ་བ་དེའི་ཉི་ཤུ་གཉིས་ཀྱི་སྔ་དྲོའི་ཆ་ལ་མཆོད་པའི་ཚོགས་རྒྱ་ཆེན་པོ་ཤོམས་ཤིག་ཅེས་
གསུངས་ནས་རྡོ་རྗེ་དྲིལ་བུ་ཐུགས་ཀར་བསྣམས་ནས་འོད་དང་འོད་ཟེར་མེ་ཏོག་གི་ཆར་
སོགས་ལྟས་བཟང་པོ་དུ་མ་དང་བཅས་ཏེ། གདུལ་བྱ་རྟག་འཛིན་ཅན་རྣམས་ཆོས་ལ་
བསྐུལ་བའི་ཕྱིར་དུ་གཟུགས་སྐུའི་བཀོད་པ་རེ་ཞིག་ཆོས་ཀྱི་དབྱིངས་སུ་བསྡུ་བའི་ཚུལ་
བསྟན་ཅིང་། དེའི་ཚེ་ས་གཡོ་བ་དང་། རོལ་མོའི་སྒྲ་གྲགས་པ་དང་། སྤོས་ཀྱི་དྲི་ངད་
ལྡང་བ་དང་། མེ་ཏོག་གི་ཆར་བབས་པ་སོགས་ངོ་མཚར་བའི་ལྟས་སྣ་ཚོགས་པས་ཕྱོགས་
ཐམས་ཅད་ཁྱབ་པར་གྱུར་ཏོ། །འདིའི་རྣམ་ཐར་རྒྱས་པ་ནི་གདུང་རབས་སོགས་གཞན་
ལས་ཤེས་པར་བྱའོ། །
182

རྨད་བྱུང་ཐུགས་བསྐྱེད་གསེར་གྱི་ཡུ་བ་བརྟན། །
ཕྱིན་དྲུག་བསྡུ་དངོས་བཞི་ཡི་ཤམ་བུ་མཛེས། །
སྲིད་ཞིའི་ཚ་གདུང་སེལ་བའི་གདུགས་དཀར་པོ། །
སྐལ་བཟང་སྐྱེ་དགུ་ཡོངས་ཀྱི་བླ་ན་འཕགས། །
གང་གི་མཛད་འཕྲིན་བཅུ་གཉིས་བདག་པོ་ཡིས། །
བསིལ་ལྗོངས་རྒུད་པའི་མུན་པ་དྲུངས་ཕྱུངས་ཤིང་། །
བདེ་སྐྱིད་པདྨའི་དགའ་ཚལ་ལེགས་སྐྱོངས་བ། །
ཆོས་རྗེ་ཁུ་དབོན་ཟུང་ལས་གཞན་སུ་ཞིག །
ཁྱད་པར་སྔོན་བྱོན་བདེ་གཤེགས་སྲས་བཅས་ཀྱི། །
གདུལ་བྱར་མ་གྱུར་ཙི་ནའི་ཡུལ་ཁམས་ལ། །
གསང་ཆེན་བསྟན་པའི་སྒྲོན་མེ་སྤར་མཁས་པ། །
ཆོས་ཀྱི་རྒྱལ་པོ་ཁྱེད་ཉིད་གཅིག་པུར་ངེས། །
ཕྱི་རུ་ཉན་ཐོས་སྤྱོད་པས་ཞི་ཞིང་དུལ། །
ནང་དུ་གཞན་ཕན་བྱང་ཆུབ་སེམས་སྒོམ་ཞིང་། །
གསང་བ་འཁོར་འདས་དག་མཉམ་ལྟ་བ་ལས། །
183

ནམ་ཡང་གཡོ་མེད་སུམ་ལྡན་ཁྱེད་ཁོ་ན། །
མཁྱེན་པས་ཆོས་ཀུན་འཆད་ལ་ཐོགས་མེད་ཅིང་། །
བརྩེ་བས་ལུགས་གཉིས་བླང་དོར་ལེགས་པར་སྟོན། །
ནུས་པས་ཉི་འོག་རྒྱལ་ཁམས་དབང་སྡུད་པ
འཛམ་གླིང་བསྟན་པའི་མངའ་བདག་ཁྱོད་གཅིག་པུ། །
དེ་ལྟ་ན་ཡང་མགོན་པོ་ཁྱོད་ཉིད་ཀྱི། །
ཞིང་འདིའི་གདུལ་བྱ་རེ་ཞིག་རྫོགས་པ་དང་། །
སྐྱེ་དགུའི་བསོད་ནམས་དུས་ཀྱི་མཐར་བྲི་ནས། །
ཞིང་ཁམས་གཞན་དུ་གཤེགས་པའི་ངང་ཚུལ་བསྟན། །
དམ་པའི་མཛད་འཕྲིན་ཉིན་བྱེད་ཆུ་ལྟོར་ཡིབ། །
སྙིགས་མ་ལྔ་ཡི་མུན་པས་ཡོངས་སུ་སྒྲིབ། །
གདུག་ཅན་སྐྱེ་བོའི་སྲིན་བྱ་རྒྱུ་བའི་ཚེ། །
བསྟན་དང་འགྲོ་ལ་སྣང་བ་སུ་ཡིས་སྦྱིན། །
ལྷག་པར་འཇམ་མགོན་ས་སྐྱའི་ལུང་རྟོགས་བསྟན། །
184

ལྟག་ཆུ་ཆད་པའི་རྫོང་ལྟར་འགྲིབ་པའི་ཚེ། །
མགོན་ཁྱོད་ཐུགས་བསྐྱེད་ཀུན་གསལ་ཀློང་ཡངས་ནས
མཛད་འཕྲིན་གྲུ་ཆར་ཕོབས་ཤིག་ཆོས་ཀྱི་རྗེ
ཞེས་རབ་བརྟན་པ་དགེ་ལེགས་ཕུན་ཚོགས་སུ་འབོད་པས་རང་ལོ་ཉེར་གཉིས་ལ་སོན་པ་ཆུ་ཕོ་
རྟ་ཡི་ལོའི་ཟླ་ཚེས་དགེ་བར་དགོན་ཆེན་བཤད་གྲྭར་བྲིས་པ་དགེ་བར་གྱུར་ཅིག 
33
༣ 
ཉིན
ཀ
ཚ4 
པའི་བ 
ཀ
1
t
ས 
ན་
1
Fཞག
1:|
ནས༔
•• 8,
རྒྱུས་
。
མི་
དྷ་ 
W 
？
བ
a 
པ 
|:1:
pg
sofse8
, ༤༤་་
ཀ་
མཚུངས 
བ 
ན 
B8
* 8
S
ས ས ་་༌་་
185

༈ དགེ་ལེགས་འདོད་འཇོའི་དཔེ་ཚོགས།
དེབ་བདུན་པའི་ནང་ནོར་བཅོས།
རྒྱུ་ན་མ་ཏིས་མཛད་པའི་གསུང་ངག་བླ་བརྒྱུད་གདུང་དབྱངས་གསོལ་འདེབས་བྱིན་
རླབས་རྩི་བཅུད་ལེན་པའི་སྦྱང་སྐད་ལས། འཇམ་དབྱངས་བློ་གཏེར་དབང་པོ་སྙིང་དབུས་
ནས་དྲན་བྱུང་། །ཞེས་པའི་མཚམས་སུ། ཚེ་གཅིག་སྒྲུབ་པའི་རྒྱལ་མཚན་དབེན་རི་ལ་
བཙུགས་ཏེ། །རིམ་གཉིས་མཐར་སོན་ཟུང་འཇུག་ཡེ་ཤེས་ཀྱི་སྐུ་བརྙེས། །གཉིས་
འཛིན་བརྫུན་ཕུག་རྡིབས་པའི་རྣལ་འབྱོར་གྱི་དབང་ཕྱུག །འཇམ་དབྱངས་ཆོས་ཀྱི་ཉི་
མ་སྙིང་དབུས་ནས་དྲན་བྱུང་། ༡ །གྲུབ་པ་རྒྱ་མཚོའི་ཚོགས་དང་རྣམ་དབྱེར་ནི་མེད་
ཀྱང་། །རིམ་གཉིས་ཏིང་འཛིན་ཟབ་མོའི་ཟློས་གར་ལ་རྩེན་པས། ། ས་དང་ལམ་གྱི་
ཡོན་ཏན་ཁུར་ཆེན་གྱིས་ནོན་པ། །སྒ་སྟོན་ངག་དབང་ལེགས་པ་སྙིང་དབུས་ནས་དྲན་
བྱུང་།༢ །འདི་སྣང་ཆོས་བརྒྱད་བྱ་བྲེལ་ནད་བཞིན་དུ་བོར་ནས། །སྦས་པའི་སྤྱོད་པས་
སྙན་བརྒྱུད་རྒྱ་མཚོ་ལ་དབང་བསྒྱུར། །སྨིན་གྲོལ་གདམས་པས་གཏམས་པའི་ཟ་མ་
ཏོག་ཆེན་པོ། །ཡོངས་འཛིན་དཀོན་མཆོག་རྒྱལ་མཚན་སྙིང་དབུས་ནས་དྲན་བྱུང་། ༣ །
ཟབ་མོའི་ལམ་གྱིས་གྲུབ་པའི་རྒྱལ་ས་ལ་འཛེགས་ཀྱང་། །རྣམ་ཀུན་མཚུངས་པ་མེད་
པའི་རྒྱལ་སྲས་ཀྱི་སྤྱོད་པས། །གངས་ལྗོངས་འདུལ་བ་འཛིན་པའི་གཙུག་རྒྱན་དུ་མཛེས་
པ། །འཇམ་དབྱངས་ཆོས་ཀྱི་རྒྱལ་མཚན་སྙིང་དབུས་ནས་དྲན་བྱུང་། ༤ །སྔོན་གྱི་འཕེན་
པས་མངོན་ཤེས་རྫུ་འཕྲུལ་ལ་དབང་འབྱོར། ། མ་ངེས་སྤྱོད་པས་འཕྲིན་ལས་རྣམ་པ་
བཞི་ལྷུན་འགྲུབ། །དམ་སྲིའི་གཤེད་དུ་ཁྲོས་པའི་ཧེ་རུ་ཀཆེན་པོ། །ངག་དབང་ཡོན་
ཏན་རྒྱ་མཚོ་སྙིང་དབུས་ནས་དྲན་བྱུང་། ༥ །རྒྱལ་ཀུན་ཡབ་གཅིག་འཇམ་དཔལ་དཔའ་
186

བོ་ཡི་རྣམ་འཕྲུལ། །ཐུབ་བསྟན་ཡོངས་སུ་རྫོགས་པའི་ཡིད་བཞིན་གྱི་ནོར་བུ། །རིས་
མེད་བསྟན་དང་འགྲོ་བའི་དཔུང་གཉེན་དུ་གྱུར་པ། །འཇམ་དབྱངས་ཆོས་ཀྱི་བློ་གྲོས་
སྙིང་དབུས་ནས་དྲན་བྱུང་། ༦ །ཟབ་གསང་རྡོ་རྗེ་ཐེག་པའི་མྱུར་ལམ་ལ་བརྟེན་ནས། །
དག་པ་སྐུ་བཞིའི་རང་ཞལ་མངོན་སུམ་དུ་མཇལ་ཅིང་། ། ཡང་དར་བསྟན་པའི་མེ་རོ་
གཞི་བཞེངས་སུ་སློང་མཁས། །ངག་དབང་ཆོས་འཕེལ་བཟང་པོ་སྙིང་དབུས་ནས་དྲན་
བྱུང་། ༧ །འགྲོ་ངོར་ཐ་མལ་འཇིག་རྟེན་མི་བུ་རུ་སྣང་ཡང་། །དགོངས་པ་སངས་རྒྱས་
ཀུན་དང་དབྱེར་མེད་དུ་བཞུགས་པ། །དྲན་པས་སྙིང་གི་གདུང་སེལ་དཔལ་ལྡན་གྱི་
བླ་མ། །ཀུན་དགའ་ཚུལ་ཁྲིམས་རྒྱ་མཚོ་སྙིང་དབུས་ནས་དྲན་བྱུང་། ༨ །མཆོག་སྤྲུལ་
རིན་པོ་ཆེའི་བཞེད་སྐོང་དུ་ཞལ་སྐོང་བློ་ཀ་བརྒྱད་རབ་གྲྭ་དགེ་མིང་པས་སྦྱར་བའོ། །ཞེས་པའི་
ཚིགས་བཅད་འདི་རྣམས་བཙུགས་དགོས། །
༈ འཇམ་དབྱངས་བློ་གཏེར་དབང་པོའི་རྣམ་ཐར་གསོལ་འདེབས་ནང་། མཇུག་ཏུ་
འཕྲིན་ལས་ལྷུན་གྱིས་གྲུབ་ལ་གསོལ་བ་འདེབས། །ཞེས་པའི་མཚམས་སུ། དེ་ལྟར་
ཕྱག་འཚལ་ཕྱི་ནང་མཆོད་པས་མཆོད། །སྡིག་ལྟུང་ཀུན་བཤགས་དགེ་རྩར་རྗེས་ཡི་
རང་། །ཆོས་འཁོར་བསྐོར་ཞིང་བཞུགས་པར་གསོལ་བ་འདེབས། །དགེ་རྩ་བྱང་ཆུབ་
ཆེན་པོར་བསྔོ་བར་བགྱི། །ཚེ་རབས་ཀུན་ཏུ་དལ་འབྱོར་རྟེན་ཐོབ་སྟེ། །མི་རྟག་འཆི་
བ་དྲན་པས་ཡིད་འབྱུང་ཞིང་། །ལས་འབྲས་སྤང་བླང་ཚུལ་བཞིན་བྱེད་པ་དང་། །བཅོས་
མིན་ངེས་འབྱུང་དྲག་པོ་སྐྱེ་བར་ཤོག །འདི་སྣང་སྒྱུ་མའི་དགའ་མར་མ་ཆགས་ཤིང་། །
སྐྱེ་མེད་གདོད་མའི་རྡོ་རྗེར་མི་འཇིགས་པར། །ཆོས་ཀུན་གདོད་ནས་ངོས་བཟུང་དང་
བྲལ་ཡང་། ། སྣ་ཚོགས་སྣང་བའི་དེཉིད་རྟོགས་པར་ཤོག །སྦྱོང་བྱེད་རྣལ་འབྱོར་ཟབ་
མོའི་གསེར་འགྱུར་རྩིས། །སྦྱོང་བྱ་ཐ་མལ་རྟོག་པ་ཀུན་སྦྱོང་ནས། །སྦྱང་གཞི་ཕུང་
ཁམས་སྐྱེ་མཆེད་ལྕགས་ཀྱི་ཁམས། ། སྦྱང་འབྲས་སྐུ་ཡེ་མངོན་དུ་འགྱུར་བར་ཤོག །
i87

དེ་མ་ཐོབ་པའི་གནས་སྐབས་རྣམས་སུ་ཡང་། །ཡང་དག་དགེ་བའི་བཤེས་ཀྱི་རྗེས་
བཟུང་ནས། །མི་མཐུན་རྒུད་པའི་ཚོགས་རྣམས་རྒྱངས་བསྲིངས་ཏེ། །དགེ་ལེགས་
དཔལ་ཡོན་ཕུན་སུམ་ཚོགས་པར་ཤོག །ཅེས་པའི་བར་ཚིགས་བཅད་ལྔ་ཆད་འདུག །
༈ 
ཡོངས་འཛིན་དཀོན་མཆོག་རྒྱལ་མཚན་གྱི་རྣམ་ཐར་གསོལ་འདེབས་ནང་
། ཕྱི་ལྟར་ཡོངས་
འཛིན་ཞེས་པའི་ཚིགས་བཅད་དེ་མཁའ་ཁྱབ་འགྲོ་དོན་མཛད་ལ་གསོལ་བ་འདེབས
ཞེས་པའི་མཚམས་སུ་ཡར་བཅུགས་དགོས།
༤
༩ -
44
དག;ས ༦ *
ལ
8 ར ར
“
དྷ
ན
མ་
188

ལྷག་བསམ་ཟོལ་མེད་ཀྱིས་དཔེ་ཚོགས་འདི་ལ་ཐུགས་ཁུར་གནང་བའི་མཁྱེན་༈ 
ལྡན་ཡོངས་དང་། ཁྱད་པར་དབོན་སྟོད་མཁན་པོ་ངག་དབང་བསྟན་འཛིན་དང། ཡེ་ན་
བླ་མ་སངས་རྒྱས་ཕུན་ཚོགས་གཉིས་ཀྱིས་རོགས་སྐྱོར་གནང་བར་བརྟེན་དཔེ་དེབ་འདི་
ཉིད་འགྲེམ་སྤེལ་བགྱིད་རྒྱུ་བྱུང་བས་ཁོང་རྣམ་པར་སྙིང་ཐག་པ་ནས་བཀའ་དྲིན་ཆེ་ཞེས་
ཞེས་རྩོམ་སྒྲིག་པ་རབ་བརྟན་དགེ་མིང་པས་ས་བྱི་ཟླ་༡༠ཚེས་༡༥ལ་ཞུ་བ་ལགས་སོ། །
སྤོས་ལྡན་གྲོང་ནས།
189

190

མོ་མཛེས་ཕུ་ལྔ་རིག་བཤད་གྲྭ་བཀྲ་ཤིས་རབ་བརྟན་གླིང་དུ་
ཕེབས་ཏེ་བགྲང་བྱ་བཅུ་ཡི་རིང་ལ་ཤེས་རབ་ཀྱི་རྟ་མཆོག་
བརྩོན་འགྲུས་ཀྱི་ལྕག་གིས་བསྐུལ་ནས་ལྔ་རིག་གི་ཐང་ཆེན་
། སྤྱི་ལོ་
ཡངས་པོར་བག་ཡངས་སུ་རྩེན་པའི་སྐལ་བ་བྱུང་
༢༠༠༡ལོ་ནས་བཟུང་རང་གི་ཁོར་ཡུག་ན་འཚོ་བའི་བློ་གསལ་
རྐང་པ་དྲུག་པའི་ཁྱུ་ཚོགས་ལ་ཤེས་རིག་སྦྲང་རྩིའི་བགོ་བཤའ་
ཕངས་མེད་དུ་བསྩལ་བས་རྣམ་དཔྱོད་ཀྱི་ལུས་ཟུངས་བརྟས་
པའི་བརྒྱུད་འཛིན་མང་དུ་བྱུང༌། ཁོང་གིས་གསུང་རྒྱུར་ཉེར་
ལེན་གྱིས་འཕངས་པའི་ལྔ་ཕུང་འདི་ཉིད་འབྱུང་བཞིའི་ཀློང་
དུ་རྒྱས་མ་བཏབ་ཀྱི་བར་དུ་ངུར་སྨྲིག་གི་འཇིག་རྟེན་འདི་ནས་
དྲི་མེད་རྒྱལ་བསྟན་རིན་པོ་ཆེ་ལ་ཞབས་ཞུ་ཅི་ནུས་རེ་དང༌
ང་ཚོའི་མེས་པོ་ཚོའི་བཞུད་ཟིན་པའི་བཤུལ་ལམ་རིང་མོ་དེ་
། ལྷ་
དྲང་བདེན་དང་སྙིང་སྟོབས་ཀྱིས་འཚོལ་རྒྱུ་དེ་ཡིན་ལ
ལྡན་ཕོ་བྲང་དམར་པོའི་གཟི་བརྗིད་དེ་སྔར་ལྟར་བརྟན་
དགོས་ལ། རི་བོ་ཧི་མ་ལ་ཡའི་བཀྲག་མདངས་དེ་སྔར་ལྟར་
ཚང་མས་ཤེས་རིག་མངར་མོའི་རྩི་བཅུད་
འཚེར་དགོས། 
མྱོང་དགོས་ལ་ཟུངས་ཁྲག་དྲོན་མོའི་མཆོད་པ་བཤམས་
ཁོང་གིས་ང་ཚོར་གནང་བའི་ལེགས་སྐྱེས་
དགོས་ཟེར། 
གཅིག་ཕ་སྐད་གཙང་མའི་ལྗགས་རྩལ་མ་ཉམས་པའི་དགེ་
། འདི་
ལེགས་འདོད་འཇོའི་དཔེ་ཚོགས་ཞེས་པ་འདི་ཡིན་ལ
ལ་བདག་གིས་ངོ་དགའ་དང་ཟོལ་བསྟོད་ཙམ་མ་ཡིན་པར་
གངས་རི་དཀར་པོ་ལ་གཟི་བྱིན་སྣོན་པའི་གླེགས་བམ་ཞེས་
པའི་ཆོ་ལོ་ཞིག་འབུལ་བར་འདོད་དོ། །
ཞེས་པ་འདིའང་གང་དང་འབྲེལ་འདྲིས་ཆེ་བའི་ཁྲོ་གྲྭ་འཇམ་དབྱངས་ཡོན་ཏན་རྒྱ་མཚོས་བྲིས

དཔལ་ལྡན་བླ་མའི་ཐུགས་དགོངས་རྫོགས་པ་དང༌། །
མཁའ་མཉམ་ཡོངས་ལ་བདེ་སྐྱིད་འབྱུང་བ་དང་། །
བདག་གཞཚ་མ་ལུས་ཚོགས་རྫོགས་སྒྲིབ་སྦྱངས་ནས། །
མྱུར་དུ་སངས་རྒྱས་ས་ལ་འགོད་པར་ཤོག 
ནཾ ཨཅནཏུ?ཤུ ཏ
ao
སམནྟ༠
ནམ 
༄༅
< <<<༩ - ༩
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ།།

